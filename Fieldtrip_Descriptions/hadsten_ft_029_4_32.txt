havde jeg brev af 23de august, hvori han meget stærkt anbefaler os at tage ind til hans datter fru elisabeth jørgensen, der boede i aabenraa 31, 3dje sal, naar vi kom til kjøbenhavn, og saa faa losi hos hende. hun var bleven skilt fra manden og maatte nu selv sørge for sit og sine to børns underhold, hvorfor hun da havde oprettet et pensionat. bang skrev, at min søn der vilde faa en god og behagelig omgang sammen med andre studerende, og hun var billig med sine ydelser, saaledes skulde middagsmaden kun koste 50 øre om dagen. jeg fandt det da rimeligt at tage derind og prøve det, og saa tog vi af sted med dampskibet og mødte begge hos fru jørgensen, der tog meget venlig imod os. olaf fik saa et værelse der, og hver aften stillede fruen en seng op der inde til den ene af os. jeg havde jo sagt hende, at jeg blev kun nogle faa dage der ovre. vi fik vore støvler børstede og te om morgenen med 4 stykker mad til hver, samt om aftenen en kop varm te uden sukker og mad. det saa altsaa helt lovende ud. men ved middagsbordet var det ikke slet saa lovende. maden, vi fik, var ret tarvelig, men det værste var, at de andre spisefæller var yderst kjedelige at se paa og tale med. den ene af dem var aabenbart den dominerende, og ham saa fru jørgensen stærkt op til, de andre var nogle rare nikkedukker. fornøjelige samtaler med dem kunde der slet ikke være tale om, og der var heller ikke uden 4 at snakke med. det var altsaa helt kolde sammenkomster, og jeg befandt mig ret ilde i det selskab. den korte tid, jeg var der ovre, kunde jeg sagtens døje det, men jeg var alligevel kjed af at lade min søn blive boende der. 