d. 12te juni fortalte niels vestergaard i gjellerup-by mig et brudstykke af et æventyr, og d. 17de juni gjorde jeg en længere udflugt, nemlig til ørre. ane marie kragesnab i nyby havde fortalt mig, at der boede en ældgammel pige i et sted ikke langt fra ørre kirke paa vejen til sinding, og hun havde i sine unge dage kunnet en svær mængde gamle viser. hun var formedelst alderdomsskrøbelighed nu bleven sengeliggende, men ane marie troede dog nok, at hun kunde noget endnu. jeg vilde da prøve min lykke hos hende og gik nu den lange vej derover. konen i huset traf jeg i stuen, og paa mit spørgsmaal om gamle else skole gav hun et svar med saadan forundret mine, saa en mindre opmærksom fremmed strags vilde have troet at have gaaet fejl. men da jeg nu gav hende nogle oplysninger om mig selv, og hvorfor jeg spurgte efter hende, saa blev jeg vist ind i et kammer, hvor jeg overraskedes ved at finde to ældgamle kvindfolk liggende hver i sin seng. konen præsenterede dem som sine aftægtsfolk. den, der laa mig nærmest, havde endnu et ret livligt ansigt, medens den anden saa lige ud for sig og ikke en gang vendte øjnene mod døren, da jeg traadte ind, medens ansigtstrækkene havde noget ubevægeligt ja ligefrem forstenet ved sig, og ansigtets form var helt karleagtig. jeg begyndte da min samtale med den førstnævnte gamle kvinde, men blev snart af konen gjort opmærksom paa min fejltagelse. den gamle med de sløve træk var else, men hun var næsten baade blind og døv, dog det sidste ikke saa meget, at jeg jo nok kunde gjøre mig forstaaelig for hende. i førstningen lod det til, at hun var helt ukjendt med de gamle viser, men snart opfriskedes minderne. hvor tit gjentog hun ikke, at hun havde kunnet meget i sine unge dage, men nu — nu kunde hun ikke det mindste. dog blev jeg ved at pumpe hende, om jeg saa maa sige, saa at jeg havde den glæde at faa hende paa gled. det var ret morsomt at høre den gamle 86-aarige else ligge der i sengen og synge visen om "albred lykke" og den om "hr. palles bryllup". hun havde ogsaa kunnet visen om "agnete i bjærget" og vilde gjærne have sunget den med, men kunde nu blot huske det første vers, det øvrige var glemt. saa sang hun "bruden i ribe", men kunde af den blot de tre første vers. nu var den gamle bleven træt og bad mig gjentagne gange om ikke at plage hende mere. hun sagde ogsaa, at hendes tanker nu var vendt fra saadant noget, hun havde ikke mere lyst til at spekulere derpaa. paa mine fremtidige spørgsmaal fik jeg saa ikke mere end de nødvendige svar. da det saa var trukket op til et stærkt tordenvejr, mens jeg var der, blev jeg næsten helt gjennemblødt paa vejen derfra.
