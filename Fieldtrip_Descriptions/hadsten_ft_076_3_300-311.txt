endelig d. 19de februar kom jeg paa den længe forberedte udflugt op i lemvig- egnen. med toget kom jeg først til viborg. fra langaa kom jeg til at kjøre sammen med en ung mand, der rejste omkring som dandselærer og havde en gibsafstøbnings- forretning i randers. han kjendtes ved mig fra faarup-tiden, da han som dreng havde tjent hos lars lihns i vindum og en aften, da jeg besøgte denne mand, var fulgt med mig et godt stykke paa vej, fordi det var mørkt. jeg besøgte ham senere i sin forretning. i viborg var jeg naturligvis inde hos backhausen for at tale med ham og gjøre aftale om fremtidigt bogtryk. jeg var da ogsaa inde hos kyppers og fik der at vide, at frøken kypper i aarhus og frøken philipsen tænkte paa at besøge os. hos backhausen var jeg om natten, og saa rejste jeg videre til struer og humlum, hvor jeg foreløbig standsede. jeg vilde dog gjærne se den skole, hvor min første hustru frederikke havde været, da jeg lærte hende at kjende, og hvor hun ikke havde haft det for godt hos læreren med glasøjet. jeg var ogsaa inde i skolen, men fandt ingen anledning til at tøve der. jeg fik dog tid til at skrive et lille brev hjem og ytrede deri: "nu sidder jeg her i humlum og skriver dette, men her er nok intet for mig at gjøre, og jeg maa da vandre videre ad gudum til." aarsagen, hvorfor jeg vilde derhen, var, at et par unge mennesker der jævnlig skrev til mig og sendte mig optegnelser, og dem vilde jeg tale med, da det, de sendte mig, var helt gode ting. altsaa gav jeg mig paa vej og spurgte mig forøvrigt frem. det var en meget ejendommelig vej den, der førte over ad lemvig, men jeg maatte jo forlade den for at komme til gudum. først søgte jeg til den østre skole, hvor lærer søe boede. det var et ret mærkeligt hus at komme i. manden var elskværdigheden og hjælpsomheden selv, men familien saa jeg ikke meget til, og den var stor. jeg blev meget fint opvartet, meget finere, end jeg var vant til, og det kan ikke nægtes, jeg var undselig ved at tage imod al den godhed. søe vilde gjærne være mig behjælpelig, og jeg gjorde da udflugter i nabolaget, og han var ogsaa selv god til at fortælle, saa jeg fik meget at vide hos ham. ane katrine jensdatter i kloster
hedehus og maren johannesdatter fortalte en del, og saa kom jeg til fattiggaarden, hvor jeg fik fat i kjeld smed (rasmussen), som var udmærket til at fortælle æventyr. det var nu ikke saa let der at faa ro til at skrive op, da der altid var nysgjerrige gamle om os, men det gik jo da. kjeld smed var klog mand, kunde jeg nok forstaa, men han vilde dog ikke ret lade sig mærke med det. hos ham fik jeg skrevet 14 æventyr, det var jo en god høst. han sad for resten der og befattede sig med adskilligt haandarbejde f. ex. at lave gulvmaatter. ogsaa henrik mon (andresen) i matrup hedehus gav mig nogle bidrag. ligesaa mads pedersen i suurkjær. jeg var i gudum i 4 dage og fik en masse skrevet op. men som sagt, kjeld smed var dog den bedste. de to unge mennesker fik jeg ogsaa besøgt. den ene tjente i en gaard nede ved limfjorden, og fra den var en morsom udsigt til to store flyvesandsbjærge, som man fortalte sagn om; den anden, som jeg ogsaa besøgte, kom en aften til at følges med mig fra gudum kirke ned ad vejen, da jeg vilde gaa ud til lærer søe, og han fortalte mig da en hel del sagn, som han endnu ikke havde faaet skrevet. disse to unge mennesker var, kan jeg næsten sige, enestaaende i deres interesse for de gamle sagn. den ene af dem er senere bleven urmager og boede da ved vem station, hvor jeg har besøgt ham. han, der tjente i gaarden, var ved sit arbejde, da jeg kom, men blev hentet ind, og saa sad jeg lidt og talte med ham der i gaardens dagligstue. en anden mand, jeg paa den tur gjærne vilde besøge, var lærer j. g.
￼￼
pinholt i hove. han havde meget ofte skrevet til mig og vist en levende interesse for vore folkeminder. der i gudum besøgte jeg da ogsaa lærer madsen, som var fra jyllands østeregn og var nu kommen herned i den rene vesteregn. han havde nu ogsaa sine interesser, og de var for den gamle danske adel. den var han godt hjemme i. han havde det meste af sin viden fra traps beskrivelse af danmark, som han havde gjennemtygget og havde noteret alle de adelige navne, som fandtes i den. dem havde han altsaa rede paa og vidste, hvilke gaarde de havde ejet. men der var jo mange huller i hans viden, og jeg raadede ham til at faa fat i nogle flere hjælpekilder, nogle saadanne nævnede jeg ham da. hans broder havde fødegaarden der hjemme, og han sad godt ved det. fra skolen var der en lille sti hen til
saa gik jeg fra gudum til fabjærg. det var et mærkeligt sted. naar jeg stod og saa ud af degnens vinduer imod syd, havde jeg den store nøgne kloster-hede, hvor der ikke kunde sees en eneste beboelse, men mod nord var der udmærket frugtbar jord. jeg bad degnen, som jeg besøgte — han hed n. a. kristensen, om at følge med mig ud til peder christensen i rottesgaard, og det gjorde han ogsaa. men det kunde jo kun blive om aftenen, da han var i skolen om dagen. han klædte sig meget fint paa, og jeg udtalte min forundring derover, da jeg ikke mente, han behøvede at pynte sig saa stærkt for at gaa ud til en af sognefolkene, tilmed om aftenen. men det var nu hans sædvane. jeg skal rigtig nok love for, det var nogle rare veje, de der havde, de var næsten bundløse, og da jorden var meget fed i det hele taget, saa var de næsten ikke til at færdes ad ved aftenstid. vi kom da derud, og jeg fik manden til at fortælle for mig, og da jeg ikke blev færdig den aften, var jeg ogsaa ude hos ham dagen efter. jens stoer i nørre-engelund var ogsaa god til at fortælle og mads graversen i svendsgaard og johanne kirstine nielsdatter og søren mortensen og peder svendsgaard. denne sidste var især udmærket, og han fortalte mig da 5 æventyr foruden andet. jeg gav mig da helt god tid i fabjærg og var der godt 2 dage. den anden aften var degnens med mig henne i en gaard, hvor folkene var af deres familie, maaske det var degnekonens forældre, det husker jeg nu ikke saa nøje, og det kan nok være, vi der blev opvartede med chokolade og kager, og jeg kunde nok skjønne, at jeg nu var kommen paa en ret fin egn. da jeg var færdig i fabjærg, gik jeg ind til lemvig. det var d. 27de februar. der var faldet en del sne, og jeg kom saa til at vade i sne fra fabjærg til lem, hvor jeg kom til landevejen, og hvor det gik meget lettere for mig. men det første stykke var meget træls, for jeg gik tværs over markerne, der var saa godt som ingen veje paa det strøg, jeg kunde følge. fra lemvig gik jeg strags ud til hove, og der havde jeg jo god vej. jeg kom dertil en time før der skulde holdes en gudstjeneste af provst blume i bøvling. da jeg havde været inde hos lærer pinholt, som jo skulde hen og synge i kirken, bestemte jeg mig ogsaa til at gaa derhen. kirken var saa fuld af mennesker, at det
næsten ikke var muligt for mig at komme ind. jeg trængte mig dog igjennem og sad oppe paa knæfaldet foran alteret. altergulvet var ogsaa helt fuld af folk, og i degnestolen sad et par kvinder og en gammel mand. selve prædikenen var meget ensidig, og bag efter blev der tigget vældig til den indre mission. jeg kunde nok skjønne ved at færdes i de egne, at missionen havde bredt sig meget stærkt der ude, men den lagde mig dog ikke særlig store hindringer i vejen. jeg fulgte saa med pinholt hjem og blev der om natten. det var ret underligt for mig at komme ind i et hus, som jeg nu ikke havde set i over 27 aar, og hvortil jeg var fulgtes den gang med frederikke en eftermiddag; ja, særdeles underligt var det for mig at komme til at ligge i netop det samme værelse, som jeg den gang laa i, og hvor frederikke om aftenen kom ind til mig. den gamle balleby og hans kone, som den gang boede i huset, var netop den eftermiddag gaaede fra by og kom først hjem sent om aftenen, og da traf de mig fremmede mand liggende hos dem. frederikke skulde jo forklare sammenhængen. hun var den gang husbestyrerinde hos sønnen i humlum skole,
￼kirken tværs over marken, og den benyttede jeg adskillige gange paa mine ture i sognet.
￼
hvor jeg nu nylig havde været, saa det var nær ved, at de gamle minder her overvældede mig, og derfor kunde jeg ikke sove om natten. dagen efter gik jeg hen til niels lisbjærg, som var dyrlæge og klog mand, og han var god til at fortælle. nu gjorde jeg en lille tur ud til hygum og var inde hos josef nielsen i vesterborg, derefter hos kristense kristensdatter, og begge var flinke til at fortælle. den sidstnævnte kommer jeg senere til at fortælle mere om. jens svendsgaard i hove var jeg ogsaa inde hos og saa igjen hos niels lisbjærg. første gang jeg var hos ham, fik han travlt, da der kom bud efter ham, han skulde til et sygt kreatur. nu havde han bedre tid, og jeg fik meget at vide hos ham. derefter var jeg en lille tur henne i tørring hos jakob lykkesgaard i lovmandshus, der fortalte mig nogle gode aggerbohistorier, og saa kom jeg ind til lærer knude, der viste sig at være udmærket til at fortælle æventyr.
nu fik jeg lyst til at komme ud paa harboøre og se den egn ogsaa. jeg havde saa tit skrevet harboørehistorier, og havde i den senere tid hørt saa meget om den religiøse retning der ude, at jeg var ikke saa lidt nysgjerrig. jeg gik da derud en søndag morgen. det var altsaa d. 2den marts. det var ellers en drøj tur. alene fra
hygum til harboøre var paa det nærmeste 1 mil, og det frøs godt. jeg naaede kirken hen ved klokken l01⁄2, og da var tjenesten derinde allerede begyndt. jeg vilde da ikke gaa derind, men gik ind hos degnens. han hed nørby, og var jo i kirken. saa sad jeg der, til han kom. vi talte nu lidt sammen, og han fortalte mig noget om tilstanden der oppe. han var ikke missionsmand, kunde jeg skjønne, men kom alligevel godt ud af det med befolkningen i det hele, og han var saadan en frisk og djærv mand, som jeg godt kunde lide. som vi sad allerbedst og talte sammen, kom læreren fra langer derind tillige med sin kone. de havde været til alters den dag, og konen fortalte, at det var hendes mands fødselsdag. de sad nu og fik en kop kaffe, og saa snakkede hun om, at de skulde til at gaa igjen, for de vilde ud til et missionsmøde ude i den østligste del af sognet. jeg spurgte om klokkeslættet, og saa oplyste hun, at mødet var fastsat til kl. 5. "hvornaar tænker de saa, at de kan komme hjem til langer?" sagde jeg. ja, det vilde jo blive sent, sagde hun. saa begyndte det at koge op i mig, for jeg kunde se, at hun var en gammel havgasse, og at manden skulde gjøre, hvad hun befalede. »hvad tid var de saa oppe i morges?" sagde jeg nok saa inkvisitorisk. ja, de havde da rejst sig kl. 5, for de skulde jo til alters, og der var en lang vej ind til kirken. jeg skjændte da paa hende og sagde: "det er virkelig ingen rar fødselsdag, deres mand skal holde i dag, jeg synes, det havde været meget mere hyggeligt baade for dem og ham, at de havde siddet hjemme og gjort ham til gode i dag, han faar jo ellers gang nok ud af det," han havde nemlig en biskole, der laa langt syd paa. ja, hun begyndte jo at snakke om, at det var den bedste maade at holde fødselsdag paa at gaa i guds hus og gaa til gudelig forsamling og høre et guds ord. nørby sagde ingen ting til alt dette, men jeg gjentog for mig selv: op kl 5, saa i klæderne og have sig gjort i stand, saa have noget lidet at spise, og saa afsted den lange vej, en hel mil, til harboøre kirke og være der til kl. godt 8, saa sidde i den kolde kirke under den store altergang til kl. omtrent 12, saa hen et sted og spise en bid mad, som de havde med sig i et klæde, saa hen i østreenden af sognet, en god halv mil, kl. 41⁄2, saa sidde der til maaske kl. 8, og saa afsted de halvanden mil hjemad og endelig naa hjemmet kl. 11, og til sidst træt og forkommen gaa i seng for
næste morgen atter at tage fat paa sin daglige opslidende gjerning. nej, det var dog for galt. men der var jo ikke noget herved at gjøre. de rejste saa af, og jeg bebudede at ville ud at se, hvor de boede. naa, om eftermiddagen holdt jeg mig lidt i rolighed hos nørby, men stak saa af næste dag til langer. jeg var saa inde at besøge læreren og traf baade ham og hans kone. jeg frittede ham ud om sagn fra stranden og om strandinger, men han viste mig blot en slags skreven dagbog, han havde liggende om nogle strandinger i ældre tid — ja egentlig blot fra hans egen tid, men ellers kunde han ikke meddele mig noget. jeg gik saa videre op ad tyborøn til. det var rigtig nok et underligt sted at komme, saa afsides og saa afskaaren fra omverdenen.
￼￼
det var en ussel sandvej, jeg der gik paa inden for klitrækken, ja fra langer til tyborøn var det egentlig blot flyvesand og ingen vej. der var en lang smal landtange og ikke ret langt imellem fjord og hav, og havbakkerne var heller ikke ret høje. øverst oppe paa denne tange var en lille by, hvori var en del fiskerhytter med 63 personer i, og den hele kvægbesætning der oppe var i regelen kun 1 ko, men for øjeblikket havde de dog 2. de skulde kjøbe alt muligt til føden til dem og meget til dem selv, for der avledes jo ingen ting af korn at være og kun nogle faa kartofler. de fortalte mig, at naar en frugtsommelig kone skulde have jordemoder, saa skulde et menneske løbe, alt hvad han kunde, en 3 fjerdingvej til den nærmeste kjørende mand der nede i langer og se at faa ham til at kjøre den mil, der endnu var tilbage, ind paa harboøre for at faa fat i jordemoderen, som boede der. det vilde da vare noget længe, inden hun kunde naa derop, alt for længe kan man sige. det var just heller ikke behageligt for mig der oppe. jeg gik nu ind hos mads sørensen eller kongen, som han ogsaa kaldtes af folkene, fordi han var den egentlige ledende kraft der oppe. han fortalte mig da en del om forholdene og fortalte ogsaa nogle sagn. han var meget nysgjerrig efter at se mig, og det var da ikke saa underligt, eftersom man nok kan tænke sig, at her kom ikke mange fremmede. efter at have været der nogle timer gik jeg den samme vej tilbage igjen samme dag og kom meget træt om aftenen ned til harboøre. her var jeg nu dagen efter lidt omkring i sognet, først hos mads pedersen, der boede ikke langt fra skolen, og siden hos kristian langer ude i vestresognet. han lod til at ville gjærne fortælle noget for
mig, men da vi bedst var i færd med det, stak hans kone hovedet ind ad kjøkkendøren og begyndte at forhøre mig. hun tog nu slemt i veje ogsaa imod manden, og da hun var skrap i munden, havde det til følge, at manden blev tavs og vilde ikke fortælle mere for mig, og jeg maatte da stikke af. hun foreholdt mig jo, at det var en ugudelig gjerning, jeg havde taget mig paa, og mere af samme tønde. jeg fik ikke en gang hele personen at se, for hun holdt sig saadan halvt skjult af kjøkkendøren. da jeg kom hen til lærer nørby for at sige ham farvel, fortalte jeg jo, hvad der havde tildraget sig, og han kunde nok sætte sig ind i den stilling, for han havde selv haft en hel del haarde ture med folk af lignende slags.
nu gik jeg tilbage til hygum og søgte hen til den gamle kristense kristensdatter, som jeg havde været inde hos et par dage før. hun var født selve nytaarsdag og var nu 93 aar. da hun var saa ældgammel, maatte datteren idelig hjælpe hende, for hukommelsen vilde jo ikke staa hende bi, og saa var det saa udmærket, at datteren kunde det meste af, hvad moderen havde sunget og fortalt, og saaledes stadig være os til hjælp. jeg fik da 14 gamle viser skrevet op og 5 æventyr. hun havde boet ude paa harboøre, men maatte flytte derfra, da vandet en stormnat gik ind i huset og stod op over deres bord. de krøb op paa loftet og sad der i halvtredje døgn, indtil endelig en baad kom og frelste dem. saadan sad hun og fortalte for mig helt mærkelige tildragelser af hendes liv. man kan nok tænke sig, at jeg ikke kunde blive færdig med hende i en haandevending, og jeg maatte da søge hen til lærer k. n. nørby i hygum, der var broder til ham paa harboøre, for at faa nattely, og saa fortsatte jeg anden dagen. men ogsaa nørby fortalte da noget for mig. jeg frøs ellers meget i de dage og var bleven slemt forkjølet. den forkjølelse mærkede jeg først om søndagen, da jeg var paa harboøre, og den havde naturligvis ikke fortaget sig endnu. jeg døjede meget med at blive varm i de kolde senge, jeg stadig skulde i, og saa var det ogsaa et meget ubehageligt vejr. det gik tillige meget uregelmæssigt med min føde. jeg fik jo da noget at spise, men ikke til bestemte tider. den dag jeg var paa tyborøn, fik jeg slet intet fra om morgenen til om aftenen, da jeg kom tilbage til harboøre, og havde endda gaaet omtrent 5 mil i sand op til knoglerne. om morgenen d. 5te marts, efter at det om natten havde været et
forskrækkeligt vejr, gik jeg op paa brinken oven for hygum for at se mig om og se ud over havet. der var nogle forfærdelig høje bølger, og de saa ud, som havet kunde vælte sig ind over de mange huse og gaarde langs kysten, hvad øjeblik det skulde
￼￼
være. der oppe, hvor jeg stod, havde jeg en god udsigt over hele harboøre, og der var næsten ingen klitter, kun et stort sanddige, som havet væltede sig ind imod. det var for resten et grueligt syn.
saa gik jeg tilbage til hove. der i hygum fik jeg skrevet en hel del melodier op, som kristenses datter sang for mig. jeg var saa inde hos kristen pedersen, kirby, og baade han og konen fortalte noget for mig. da jeg kom til heldum, var jeg atter inde hos lærer knude, og han gav sig nu til at synge gamle skjæmteviser for mig, samt fortælle nogle flere æventyr. jeg gik derefter over til tørring og fik ole snabe til at fortælle lidt for mig. atter var jeg i hove og var inde hos niels ting, og derefter gik jeg saa over til vandborg, hvor jeg opsøgte niels katkjær. hans meddelelser var ikke saa lidt grovkornede og platte, saa jeg havde noget ondt ved at skrive op, hvad han fortalte, og de mest platte ting kunde han komme frem med uden at være i mindste maade undselig derved. siden har jeppe aakjær ogsaa haft fat i ham, og det var ikke mindre grovkornede ting, han fik, for jeppe aakjær har siden sendt mig, hvad han skrev op eller manden. dernæst gik jeg hen til urmager josef ørnskov. baade han og hans kone jensine kristensdatter gav mig gode bidrag, og hun sang endog for mig. kristen kristensen var ogsaa helt flink at komme til. hos josef ørnskov fik jeg det lille messing-krucifix, som jeg har hængende i min stue med russisk indskrift. han fortalte mig, at en strandvasker havde baaret det paa sit bare bryst, og derfra havde han faaet det det er ogsaa et andreaskors. jeg var helt glad ved at faa det. nu gik jeg over til dybe, og der besøgte jeg præsten. jeg kom der lidt før aften, og saa fortalte han mig, at der samme atten skulde være ungdomsmøde i præstegaarden, og det var da rart, at jeg var kommen, for saa kunde jeg da overvære det og fortælle noget for de unge. lidt efter begyndte de ogsaa at komme, og den ene vogn og karet kom kjørende efter den anden og afsatte unge piger. de var meget fint paaklædte, og jeg fik jo snart indtryk af, at det var her omtrent som i fabjærg. ungdommen var forfinet, og præsten gav mig ogsaa ret, da jeg
ankede lidt over det, men derved var jo intet at gjøre. aftenen forløb ellers helt godt. præsten og præstekonen læste noget for dem, og saa sang de, og der var ret rare unge mennesker. jeg blev der om natten. jeg kom til dybe præstegaard d. 8de marts og rejste derfra til bøvling d. 9de marts, var altsaa i ulfborg den samme dag om aftenen. fra dybe skrev jeg næste morgen til min kone, inden jeg gav mig paa vej fra præstegaarden. da jeg vidste, at hun gjærne vilde ud at besøge sin familie i ulfborg, saa foreslog jeg hende, at vi skulde mødes derude. jeg vilde da tøve der et par dage efter hende og gaa ud til vem station for der at tage imod hende. mit forslag gik ud paa, at hun, saa snart hun havde faaet mit brev, hvilket kunde ske d. 10de marts om morgenen, strags skulde gjøre sig færdig og tage sine forberedelser og saa tage af sted tirsdag morgen d. 11te kl. 6:27. hun skulde tage enkeltbillet til langaa, derfra tage dobbeltbillet til vem, for saa havde hun 5 dage at løbe paa, da billetten gjaldt saa længe, eftersom det var over 15 mil. hun kunde være i vem kl. 11:55, naar hun tog med det første tog. jeg gav hende i et nyt brev, som jeg skrev samme dag i bøvling, endnu nøjere besked.
fra dybe gik jeg om ad fjaltring og var der lige inde i præstegaarden hos pastor spur, men man kan nok skjønne, at jeg ikke opholdt mig ret længe noget sted. det havde været noget koldt, og som allerede bemærket, var der faldet noget sne, men udbyttet af rejsen var tilfredsstillende, og at jeg var bleven noget stivbenet af den megen gang, havde jo intet at sige. havet havde været i fuldstændigt oprør i de dage. det lød for mig som en bestandig torden, og jeg havde færdedes langs med det i flere dage, saa jeg fik et kraftigt begreb om dets uhyre magt endelig blev der mere roligt, og d. 9de blev det ret roligt vejr.
det var min agt nu at komme ud til bøvling østre skole for at besøge frits bennetsen, som et par gange havde skrevet til mig og sendt mig en del smaating. men at jeg ogsaa var inde hos degnen i bøvling, jørgensen, siger sig selv, for jeg vilde jo ikke alene hilse paa ham, men ogsaa paa hans kone, der endnu var syg og sengeliggende. det var et ret trist gjensyn, men hun var da glad ved at se mig igjen, og det var da sidste gang, vi saaes her i livet. hos valgmenighedspræst jessen var jeg ogsaa lige
￼
inde, men da jeg gjærne vilde skynde mig at komme til
ulfborg, gjorde jeg ikke noget langt ophold nogen af stederne. det forekom mig, at jørgensen her havde det helt godt i timelig henseende, men han var ikke ret glad ved friskolen, der laa klods op ad ham, og at valgmenighedskirken laa saa at sige uden for hans dør, var ikke just heller særdeles behageligt for ham, der ikke havde med nogen af delene at gjøre. fra jørgensen gik jeg altsaa ud til frits bennetsen. der var falden noget sne, og det var en lang vej derud. han boede ene i huset og vilde gjærne tale med mig, men skulde ogsaa passe sin skole, saa det gik med den, som det kunde. da jeg nu ytrede, at jeg skulde med toget syd paa, og spurgte ham, hvornaar det gik, svarede han, at der var god tid endnu, og der var ikke saa grumme langt hen til stationen. jeg slog mig da nogenlunde til ro med det. men da der til sidst kun var en halv times tid at løbe paa, erklærede jeg, at jeg nu maatte afsted. han vilde da følge med mig for at vise mig vej, jeg havde jo aldrig gaaet den vej før. vi gik saa, men det var et træls føre, da der som sagt var faldet et lag sne. det varede syv lange og syv brede, endda vi gik rask, og der lod sig ingen station se. vi havde mindst gaaet en halvanden fjerdingvej, da toget peb langt henne, og jeg kunde nu se, at det lige var ved at kjøre ind paa stationen. "ja, nu maa jeg løbe", sagde jeg, og saa sagde jeg fr. bennetsen farvel og løb alt det, jeg orkede. vejen gik nu langs med banen, og jeg skyndte mig ind paa denne, saa man kunde se paa stationen, at jeg kom halende. stationsforstanderen var saa medlidende, at han lod toget vente, og i sidste øjeblik kom jeg saa styrtende derhen, hvor konduktøren fik et tag i mig og sendt mig ind i en kupe, idet han raabte, hvor jeg skulde hen. "til vem!" brølede jeg, og nu et øjeblik efter kom forstanderen med min billet, og jeg gav ham pengene, og saa gik toget idet jeg keg ud, saa jeg bennetsen komme halende, men han naaede ikke helt hen til stationen. jeg vinkede ad ham, og saa satte jeg mig helt forpustet og udaset. det var mere sært, at jeg kom saa godt over den tur, saa svedig som jeg var. det er den eneste gang, jeg i mit liv saadan har løbet efter at komme med toget. det var udelukkende bennetsens skyld, for han kunde have sagt mig sandheden, at han paa det nærmeste havde en god halv mil til stationen. nu var det jo saa heldig, at det var paa
en privatbane, ellers havde toget kjørt, og jeg var absolut kommen for sildig.
nu naaede jeg altsaa til ulfborg og tog ind hos niels kristian jensen, banevogteren, der var gift med min kones søster, og hvor jeg ventede at faa brev fra hjemmet. jeg laa om natten ovre hos povl holm, og næste dag gik jeg saa over husby til sønder nissum. det var atter en lang tur. jeg havde gjort den aftale med min kones broder kristen, at han skulde gaa over til vem station og tage imod hende, naar hun kom, og i mellemtiden vilde jeg saa gjøre den omtalte lille afstikker. i ulfborg havde jeg ikke tid til at vente efter hendes komme, og tiden var mig saa kostbar. jeg gjorde ikke noget videre ophold der i nissum, jeg vilde nemlig ud til fjand og helst ud til bjærggaard. manden der var strandfoged, og hans kone havde jeg hørt skulde være i særlig grad synsk. men det var en lang vej ud til bjærghusene og dog en ret interessant vej. jeg var heldig nok til at træffe mine folk, som jeg søgte, og konen fortalte mig et par af hendes syner, mens manden sad ved bordet og hørte paa hende og bekræftede paalideligheden af, hvad hun fortalte. det var ret mærkelige ting, jeg der fik at høre, og jeg fortrød ikke, at jeg var kommen derop. konen hed ane cæcilie pedersdatter. men ogsaa dorte katrine nielsen fortalte lidt for mig, og saa gik jeg tilbage til fjand og var inde hos kristen olesen, som fortalte mig nogle sagn. endelig landede jeg hos jens kristian korsgaard, sognefogden i sønder-nissum. han fortalte mig ogsaa noget, og nu gik turen til staby, hvor jeg søgte ind til lærer jørgensen. det var nogle ret slemme ture, jeg havde, og det var hver eneste dag; jeg havde aldrig en eneste hviledag. jørgensen, der var nede fra ribe-egnen, fortalte mig nogle sagn derfra, og saa fik jeg da ogsaa noget hos marie kirstine sørensen i kjærgaard i ulfborg. hun var i det hele en meget fornøjelig kvinde at komme til. min kone kom efter bestemmelsen, og vi var saa i ulfborg et par dage og tog da ud til ringkjøbing,
￼
hvor jeg gjorde en lille vending ud til rindum for at besøge læreren der. hos ham traf jeg en mand, som kunde fortælle mig noget, nemlig jakob koldby møller. men han havde ikke tid til at vente, saa jeg fik ikke nær saa meget hos ham, som jeg burde have haft. men jeg tror nok, vi var i ulfborg endnu en gang, og da var jeg inde hos lærer j. p. lavridsen i sønderkjær, der fortalte
mig lidt. vi kom saa paa vejen hjemad d. 15de marts, og det passer godt nok, for jeg var i rindum d. 13de og i ulfborg d. 14de. det var jo en ret hurtig rejse for min kone, men hun fik da besøgt familien, og formaalet for turen blev da opnaaet.