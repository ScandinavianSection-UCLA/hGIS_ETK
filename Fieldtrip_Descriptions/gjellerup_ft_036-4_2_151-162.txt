sammesteds d. 17de, og d. 18de og 19de paa en længere udflugt til nøvling. 

d. 20de og 21de var jeg i ørre og gik derfra hjem. den gamle peder frølund og hans kone i skibild var begge udmærkede æventyrfortællere. han var en lille skrutrygget mand med et klart hoved og god hukommelse. der befandt jeg mig vel. men nattely kunde jeg jo ikke faa, og saa maatte jeg søge op til degnen i nøvling, der hed chr. christensen og var ude fra randers-egnen, vist enten fra nørre- eller sønder-beg. han var ugift, og jeg kan just ikke sige, han havde megen sands for gamle historier, men han var alligevel flink imod mig, og hans husholderske ikke mindre forholdet mellem de to forekom mig lidt ejendommeligt, men det kom jo ikke mig ved. naa, det endte da ogsaa med at de blev gift med hinanden, og siden blev han forflyttet til herning byskole og blev førstelærer der. jeg besøgte ham en gang i herning, og da var han som rimeligt var, bleven lidt mere fin paa det. at han var musikalsk, bevirkede, at jeg anmodede ham om at sætte nogle melodier op for mig, hvilket han og gjorde. i nøvling, mens han var dér, var han meget ligefrem og jævn, og jeg var glad ved at komme der. det var vist nok ikke den gang, men paa et senere tidspunkt, at jeg kom der en aften og vilde have nattely. men da var han ikke hjemme, og da lagde jeg mig uden videre i hans seng. da han saa kom hjem noget hen paa natten, blev han jo lidt overrasket ved at finde en sengekammerat,
￼￼￼￼
men jage mig op vilde han dog ikke, og saa lagde han sig ved siden af mig efter at have hørt, hvordan det forholdt sig. han havde i nøvling intet gjæstekammer til fremmede, det havde husholdersken jo taget i brug for sig. der blev da aldeles ingen konflikt eller misforstaaet ud af det. husholdersken hjalp mig endog med at opspørge folk, der kunde synge for mig, og hun kom da svært i mit kridthus. forøvrigt var jeg de to dage, jeg denne gang var i nøvling, ikke hos andre end peder frølund. fra ham tog jeg over til sinding, hvor jeg ikke traf læreren gravers pedersen hjemme. men da der, i det samme jeg var der, kom et par mænd ind i skolen, som pigen opfordrede til at fortælle for mig, saa gjorde de det ogsaa. men de vilde ikke give mig tid til at skrive op, imens de fortalte, idet de sagde, at det vilde tage for lang tid, og de havde travlt. den ene mand, kristian skre, fortalte æventyret om "de tre ønsker", men fortællemaaden var meget for bred. den anden mand, peder kristensen møller, fortalte om "limehandleren", og den historie fik jeg dog noteret. herfra gik jeg saa over til ørre og var der et par dage hos lærer holmgaard og fik en mand fra tvis, der hed per skrædder, og som han havde til at tærske for sig, til at fortælle en hel del for mig. om dagen binde han jo ikke faa tid, men saa gik jeg ude ved ham i laden og snakkede med ham, og naar han der havde fortalt noget under arbejdet, gik jeg ind i degnens stue og skrev det. i skoletiden fik jeg ogsaa drengen jens larsen fra ørregaard ind i stuen at fortælle for mig. han var meget interesseret i dette, havde vist ogsaa pumpet peder skrædder en del, efter hvad jeg kunde forstaa. som vogsen blev han ejer af gaarden, men blev brystsvag og er død for mange aar siden. jeg naaede dog at besøge ham oppe i gaarden. en broder til ham er for tiden præst i jelling. saa om aftenen, naar peder
skrædder havde afsluttet sin dagsgjerning der ude i laden, sad han inde hos mig og fortalte. han var en udmærket fortæller, og jeg kan godt sige, han var uudtømmelig. i alt fald fik jeg ham ikke udtømt, uagtet jeg flere gange senere var hos ham, endog derhjemme i tvis, og jeg har hørt, at han stadig ventede efter, at jeg skulde komme igjen, for han havde endnu mere at fortælle mig. selve lærer holmgaard fortalte mig ogsaa noget. hos ham havde jeg det godt. det var et rart hjem, og han var en ret interessant mand. jeg havde jo lært ham at kjende paa hammerum højskole, hvor han en tid var lærer. da blev han forlovet med niels merrilds datter ovre fra bærslund, og en gang havde han mig med sig derover i besøg. desværre var ægteskabet barnløst — for han blev jo gift med hende, da han kom til ørre — og det trykkede dem noget. han var ivrig afholdsmand og gav sig noget af med at skrive afholdsdigte, hvoraf nogle er trykt i afholdssangbogen. han skrev ogsaa et par smaa komedier, der blev opført af dilettanter. han tog en omvandrende afholdsmand ind til sig og havde ham i huset i de sidste aar af dennes liv, men jeg husker ikke lige nu hans navn. fornavnet var ole. fra ørre gik jeg saa hjem. det var rigtig nok nogle lange fodture, da der fra ørre var mindst 2 1/2 mil til mit hjem. efteraaret var saa regnfuldt, og vejene var saa opblødte, at mine støvler altid var vaade, og jeg led meget ved at sidde i de simple huse og fryse fødderne. det satte sig ligefrem for brystet af mig. en aftenstund æltede jeg saadan i sølen næsten til knæene, at jeg fik min ene fod forsprængt og næsten ikke kunde gaa i flere dage. det var jo elendige veje, de hedeveje, de den gang havde der ude, og fodkulden kunde jeg ikke finde raad for. endelig, efter at min fod var kommen sig noget, besluttede jeg at gjøre en større udflugt ud i vesteregnen. jeg rejste saa med posten fra herning til ringkjøbing 

d. 28de nov., var der en dag over og tog ned til velling, hvor jeg var d. 30te nov. her fik jeg en karl til at fortælle nogle æventyr for mig, og da der om aftenen var et folkemøde i skolen, hvor jeg var til stede, fortalte jeg efter opfordring de forsamlede noget om min virksomhed. næste dag gik jeg igjen til ringkjøbing og derfra helt op til stadil, men blev der overfalden af et slemt uvejr, saa jeg maatte lægge mig ind hos degnen, besøgte om aftenen pastor worsøe og gik næste
morgen til husby, hvor jeg i sin tid havde været hjælpelærer, var om eftermiddagen ved havet og laa om natten hos toldassistent lund, der var meget venlig imod mig. men jeg var meget træt og søvnig og havde ondt ved at holde øjnene oppe om aftenen, saa folkene havde kun liden fornøjelse af mig. næste morgen gik jeg ned til jens højs og fik hans kone til at synge en del viser for mig, og hun fortalte da ogsaa ikke mindre end 6 æventyr. saa var jeg ovre i ø og fik simon øes kone til at fortælle, og dernæst var jeg i præstegaarden hos den nye præst hansen, samt hos den gamle pastor østergaard, der havde bygget sig et hus oppe ved plantagen. han var helt glad ved mig og var meget mere venlig, end da jeg var der ude som lærer. lidt af hans gnavenhed mærkede jeg dog endnu ved en lille episode mellem ham og hans kone, men i det hele var han bleven en hel del forandret til det bedre, der var kommet mildhed over ham nu, og det var jo meget fornøjeligt for mig at lægge mærke til n5 ). pastor østergaards kone fortalte mig 3 sagn, og efter at have drukket te i præstegaarden gik jeg til staby og var hos lærer amstrup om natten. derfra gjorde jeg d. 5te dec. nogle udflugter omkring i sognet og fik nogle viser, besøgte præsten og højskolen og gik over til erik larsen i nedre-uglkjær. næste dag var jeg atter flere steder i staby og om aftenen igjen hos erik larsen. d. 7de dec. var jeg i ulfborg og kom ned til lavst klem, der sang et par viser for mig. saa dagen efter gik jeg over til filsø i torsted og fik kirstine marie væver til at synge for mig. om hendes faders mærkværdige liv har jeg fortalt i én af mine sagnbøger (j. f. viii
nr. 296), og nu sad hun og vævede i en lille stue i enden af gaardens stuehus. saa gik jeg gjennem klitterne til torsted og var hos lærer trøstrup om natten, men mødte atter næste dag i filsø, hvor jeg igjen fik en del at vide af det gamle kvindemenneske, der næsten var blind. om aftenen maatte jeg jo atter søge husly hos trøstrup, og det var rigtignok nogle seje ture at gaa der frem og tilbage de lange veje og i alt det sand. der var fra filsø til torsted skole vel over en halv mil. mit ophold hos lærer trøstrup kan jeg dog ikke undlade at fortælle noget mere om, da det var ret interessant, og eftersom han senere har gjort sig en hel
del bekjendt ved at faa museet i herning oprettet. manden var meget fornøjelig at komme til, og nede i hans dagligligstue var det hyggeligt, for konen var meget proper og holdt paa orden, det kunde man snart se, men naar man kom paa den anden side af forgangen og ind i det lille værelse, der fandtes imellem den og skolestuen, saa fik man rigtig nok et andet indtryk. der havde konen intet at sige, og alting laa hulter til bulter. paa bordet laa fugle og andre dyr, der skulde stoppes ud, for trøstrup gav sig ogsaa af med den idræt, han var jo en naturhistoriker paa en hals, men disse dyr var jo halvt om ikke helt raadne og udbredte en fæl stank, for han havde ikke faaet det arbejde gjort i tide, han havde for mange jærn i ilden. der var en masse bøger i bogreolerne, som stod op ad væggen til venstre, men ikke saa faa af dem var ødelagte af mus, der havde gnavet dygtig i dem, det lagde jeg strags mærke til. huset var jo af ældre oprindelse, skjøndt ikke helt gammelt, og han havde ikke sørget for at faa dem udryddede. traadte man saa ind i skolestuen, mødte man den samme uorden. der var en reol med en samling af oldsager, men støv og smuds laa tykt paa dem. i det hele fik jeg indtryk af, at trøstrup havde vel mange interesser, og at den ene ikke ret kunde trives for den anden. den første aften, jeg var der, kom lærer sand i gjørding der i besøg, og han blev der om natten og laa i samme seng som jeg i det lille gjæstekammer, men vi kom ikke i seng inden kl. 1 1/2. trøstrup fortalte uafladelig, og jeg sad jo meget af tiden og hørte blot til. særlig var han i denne tid optaget af, at beboerne i no kunde faa sig en kirke bygget, og han havde rejst omkring der nede for at agitere hos beboerne og faa dem til at interessere sig derfor, og da trøstrup virkelig var veltalende, tror jeg nok, han var den rette mand til at ildne dem op. jeg fik i det hele et svært godt indtryk af manden, og jeg fik ham ogsaa næste aften til at fortælle nogle æventyr for mig, som han fortalte paa sin egen troskyldige maade. at han ikke var rigtig god ved konen, fik jeg et bestemt indtryk af, for han murkede ikke saa sjælden over hende. hun var noget ældre end han, og de havde ingen børn sammen. det var et stort savn for dem, og det udtalte han sig ogsaa om næste morgen paa sin egen drastiske maade, da han fulgte mig og sand lidt paa vej, for sand vilde jo samme vej som jeg, ud gjennem klitterne til filsø. da han kom til torsted, havde han i begyndelsen interesseret sig svært for at faa en pæn have anlagt og havde gjort ikke saa lidt derfor, men det hele var gaaet i forfald, baade den lille have foran huset og den bag ved ned imod bækken. stedet var i og for sig ikke uden kjønhed, men jordbunden var jo sandet, og marken var daarlig, der hørte til skolen, dog havde han faaet lavet lidt eng nede ved bækken ved siden af haven, og den eng saa ikke ilde ud. siden besøgte jeg igjen trøstrup, og da var det i høstens tid, saa da fik jeg et bedre indtryk af forholdene. det kommer jeg saa i sin tid tilbage til. 