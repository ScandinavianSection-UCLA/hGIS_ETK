derimod havde jeg i sommerferien 1881 en større. jeg havde nemlig faaet i sinde at ville ned at se til min faders grav paa eltang kirkegaard. jeg havde lejlighedsvis talt med lærer albech i vejrum om, at vi skulde gjøre en lille fodtur sammen, og det havde han lyst til; sauter i vindum og kjøbmand petersen i rødkjær vilde ogsaa ud at more sig, og dem traf vi paa i silkeborg. albech og jeg rejste den første dag til kjellerup, og da vi kom der for sent til at tage med dagvognen, som allerede var gaaet, besluttede vi os til at overnatte paa gjæstgivergaarden i kjellerup. næste morgen kjørte vi saa med dagvognen til silkeborg, hvor albech absolut vilde ind paa hotellet og spise til middag. jeg fulgte jo med, og paa hotel dania, som jeg mente var det billigste, da jeg forhen ret godt havde prøvet hotel
silkeborg, fik vi saa suppe, hvori bollerne glimrede ved deres fraværelse, og et lille stykke kjød til. det var den tarveligste middagsmad, jeg i lange tider havde faaet. ja, jeg tænker jo rigtig nok her paa en middag, jeg spiste i helsingør paa et hotel der, da nogle lærere under et af vore sommerkursus og jeg imellem dem var oppe at se kronborg og dens kassematter og det hele. nogle af os vilde have suppe, men jeg vidste af gammel erfaring, at den var der ikke megen næring ved, og da der saa var pandekager paa spisesedlen, og det for mig tyktes en mere solid føde, valgte jeg en tre stykker af dem, men blev skammelig narret, da de ikke var tykkere end papir, og der i hver af dem kun var en eneste mundfuld. de andre kammerater lo ad mig, og jeg var ikke saa lidt ærgerlig. det er nu ikke mere end 2 aar, siden jeg fik denne historie frisket op, da jeg paa ringkjøbing fjord sejlede ud til hvide-sande sammen med k. kristensen fra hoven. med en vis skadefryd lod han mig da høre, hvor dumt jeg den gang bar mig ad, han var altsaa med paa turen. men nu tilbage til silkeborg, albech og jeg gik ud i skoven og tilbragte der hele eftermiddagen, og saa om aftenen drak vi the og spiste noget smørrebrød til. men i en følelse af at det var smaat med bespisningen, havde jeg kjøbt nogle kager og wienerbrød i en butik, og det hjalp, for maden var skaaren tyndt og fyldte kun lidt i min sultne mave. vi sov nu paa hotellet om natten og drak kaffe om morgenen, og saa rejste vi af ned til dampskibsbroen for at sejle til himmelbjærget. men jeg kom da af med noget over 7 kroner for den fornøjelse at ligge paa hotel den nat. albech kom af med endnu mere, for han krævede mere ind og vilde leve godt, kunde jeg mærke. det skulde jo ogsaa være flot, men jeg kom da nogenlunde over del. vi sejlede saa af, og sauter og petersen var med. paa bjærget sagde vi dem farvel, og saa gik vi ned til ry, jeg kjendte jo vejen. i ry kro vilde albech absolut have stegte aal at spise, for han havde hørt tale om de berømte ry aal. derefter begyndte den egentlige fodtur, og maalet var østbirk. turen var ellers dejlig nok, men det var lidt sejt at gaa paa den meget sandede vej, og da vi endelig naaede østbirk hen paa eftermiddagen, vilde albech ikke længere. degnen der var lidt af hans familie, kunde jeg mærke. han hed friis. der var jeg saa om natten, men fik da lejlighed til at se ind til tater-lene, som m. goldschmidt
har omtalt i sin bog "en hederejse i viborg-egnen."
jeg fik hende til at synge en vise for mig. det var et langt ranglet kvindfolk, men hun var ellers villig nok til at tale med mig. efter at jeg saa næste morgen havde sagt albech farvel og tak for godt følgeskab og friis tak for nattely, rejste jeg af til horsens, til fods naturligvis, og jeg var egentlig glad ved, at jeg nu var bleven ene, for albech var en dyr rejsefælle, og jeg saa jo saa efter at blive af med ham paa en pæn maade. jeg mærkede ogsaa nok, at jeg i grunden morede mig bedst ved at være ene. fra horsens tog jeg saa med toget til kolding og opsøgte der konrad jørgensen, som var medudgiver af "børnenes blad"
og redaktør af "højskolebladet"
. han tog meget venlig imod mig og foreslog mig, at vi skulde følges ad ud til hans broder, som bestyrede en brugsforening i nebel. jeg tog saa mandag d. 22de august ud til min faders grav, og dagen efter fulgtes jeg med konrad jørgensen. vi gik hele vejen derud og tilbragte natten hos hans broder. da han kun havde én seng til os, tog vi jo til takke og laa ved siden af hinanden. næste dag skiltes vi, og jeg gik videre ad vejen til egtved, hvor jeg vilde besøge pastor brummer. med jørgensen talte jeg om at faa en æventyrbog trykt hos ham, og det var han jo villig til. han sagde, at han vilde gjøre arbejdet saa billigt, som det var ham muligt, jeg skulde faa det saa og saa godt, og der var ingen ende paa gode løfter. men det viste sig dog siden, at det skortede ikke saa lidt paa billigheden, og han maatte ogsaa til sidst indrømme, at han havde tjent lovlig meget ved samme bog (saa vidt jeg husker 150 kroner, hvilket dog heller ikke var smaapenge for mig i min stilling). fra egtved tog jeg saa hjem og var hjemme torsdag aften d. 25. august. 