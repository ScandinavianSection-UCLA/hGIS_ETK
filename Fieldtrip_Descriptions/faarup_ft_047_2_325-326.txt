en anden udflugt, jeg gjorde i sommerferien, gjaldt pastor h. dahl j skorup, som jeg havde hørt omtale for hans arbejde med at udrydde fremmede ord af sproget. jeg traf ham ogsaa, og han tog lidt koldt paa mig i førstningen, men tøede snart op. efter at jeg havde overnattet i præstegaarden, kjørte jeg med præsten til tvilum og var der i kirke. degnen i sognet boede ovenfor bakkerne, og saa holdt vi uden for hans bopæl for at tage ham med det mærkede jeg, han var vant til. tvilum kirke ligger saa ensomt der nede paa det flade land ved gudenaa, og der var rigtig nok øde ikke alene omkring kirken, men ogsaa hele vejen
hen ad sminge til. det var ogsaa en meget sandet og daarlig vej, saa det rigtignok var besværligt og kjedeligt for præsten at skulle færdes der, hver gang han skulde til vole. derefter kjørte vi til vole, hvor han holdt eftermiddags-tjeneste, men jeg var imidlertid inde hos degnens. derfra tog jeg ud til silkeborg og saa ud til sinding for at besøge kristoffer munch, som var lærer der, og som jeg havde gaaet paa seminariet med. han havde udeladt sig med, at der var en gammel kone i øster-bording, som var god til at synge, og hende vilde jeg da have undersøgt. hun gik omkring og spandt for folk, og jeg traf hende godt nok og fik mange gode viser af hende, saa det var et udmærket fund, jeg der gjorde. jeg var jo ogsaa saa heldig senere at faa et billede af hende, for hun blev meget gammel, og endda var hun højt op i aarene, da jeg traf hende i 1881. jeg var ogsaa inde hos r. geltzer, som havde faaet oprettet en højskole i sinding, og han sang en vise for mig, men hans højskole vilde ikke gaa. ogsaa lærer okkels var jeg hos i øster-bording. han var ellers ude fra gjellerup. hos munch havde jeg et godt tilflugtssted, mens jeg var der, og har siden besøgt ham, hver gang jeg kom til ringe, hvor han snart efter fik et rigtig godt embede og blev, til han omsider tog sin afsked. flere af hans sønner har jeg ogsaa besøgt, og det var dygtige mennesker, der kom i gode stillinger, den ene som læge i høver, den anden som seminarieforstander i vordingborg.