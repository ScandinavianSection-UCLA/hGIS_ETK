nu gik jeg op til boghandler kousgaard i grønnegade og blev der vel modtaget. derefter gik jeg saa hen paa eftermiddagen ud til jerlev og holdt mit foredrag der samme aften. helt godt oplagt var jeg jo ikke, men jeg var jo vant til haardhed og til at faa lidt søvn. som vederlag for foredraget fik jeg 5 kr., og det var jeg vel tilfreds med, de penge var ogsaa værd at tage med, syntes jeg, og nu kunde jeg nok komme helskindet hjem. dagen efter var det et slemt regnvejr, og jeg blev temmelig vaad, inden jeg kom til ødsted, hvor jeg saa skulde tale. lærer andersen tog vel imod mig, og dagen efter vilde jeg over til bræsten i steden for at gaa lige til nørup. ogsaa den dag var det regnvejr, og jeg maatte traske i regnen helt der over, hvor jeg gjærne vilde besøge lærer anders pedersen, som jeg jo kjendte fra nes, og se, hvordan han havde det. jeg var nu bleven en hel del vaad, og især var det galt med mine fødder, da støvlerne umulig kunde holde fugtigheden ude, nu jeg havde gaaet i regnvejr og søle to dage i træk, men jeg maatte dog videre, da jeg samme eftermiddag skulde ud til nørup forsamlingshus og tale der. jeg havde ikke noget løfte paa at kunne blive der om natten, og jeg maatte da tage det løfte af pedersen, at han vilde huse mig. altsaa gik jeg til nørup og talte der og gik samme aften tilbage til bræsten uden hverken at faa vaadt eller tørt. om morgenen var den første sne i det efteraar falden, men den gik snart væk. køerne gik ude endnu, og der var dygtig græs paa markerne. saa gik jeg til lindeballe og blev vel modtaget af lærer balling. det forekom mig, at han der førte et ret ejendommeligt liv, men det kom jeg først paa et senere tidspunkt og under et senere besøg ret til at lægge mærke til. altsaa vil jeg ikke omtale det her. fra lindeballe gik jeg saa til gadbjærg, og derfra tog jeg ned til pastor richter. mødet i ungelund var meget bedre besøgt, end jeg havde tænkt mig, og læreren der var en meget flink mand. jeg havde jo tænkt mig, at det var en meget øde hedeegn, og saa var det alt andet. i gadbjærg, hvor jeg blev saare vel modtaget af |ravn, var jeg atter inde hos povl madsen, som jeg fik til at fortælle noget mere for mig. jeg var da ogsaa ovre i rostrup og fik lidt skrevet op der, men det kan ikke nægtes, at jeg maatte bruge mig, for tiden var knap,
da jeg derfra skulde over til lindeballe. her var jeg inde hos tue madsen, en gaardmand, der boede et lille stykke øst for skolen, og han kunde mange smaa anekdoter eller skjæmtesagn, som var meget fornøjelige. lærer balling kunde ogsaa fortælle mig nogle smaa pudsigheder, men ordsprog fik jeg saa godt som ingen af, hvori jeg blev meget skuffet, da jeg havde ventet en stor mundfuld hos ham, der var bekjendt for en stor ordsprogsmand. men sagen var nok, at han havde hentet sin ordsprogsrigdom af bøger, og saa forstod han jo at anvende dem og lægge betydning i dem. det var nu hans styrke. han havde i sin tid givet professor rasmussen nogle mindre bidrag af stedlige talemaader, men det var dog egentlig kun smaating. jeg havde jo haft hans optegnelser i hænde og kunde da dømme derom. hos lærer svenningsen i langelund fik jeg ingen bidrag, og der var heller ingen tid dertil, da jeg skulde med præsten hjem igjen den samme aften. vi kom til langelund i mørke og rejste derfra i mørke. i give var jeg hos lærer l madsen, og han havde heller ikke noget at meddele mig. jeg maatte nu haste ind igjen til vejle, hvor jeg skulde tale i højskolehjemmet. 