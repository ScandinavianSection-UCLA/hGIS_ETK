et par smaating fra min store foredragsrejse i efteraaret 1883 vil jeg her flætte ind. jeg rejste jo først ned til vinding højskole for der at begynde. der kjøbte jeg nogle æbler af rosendal og sendte hjem, og saa var han fri for at betale aarsbidrag til samfundet, da de kostede 3 kr. paa askov var der en uhyre mængde mennesker til stede at høre paa mig, men i vinding kun faa. i testrup var der flere hundrede mennesker, og den store foredragssal var helt fuld. ret betegnende var det for disse tre skoler, at der fra askov og testrup skolers omegn kort efter kom yderligere tilslutning ved indsendte bidrag fra omboende folk, men fra vinding ikke en smule og kom heller ikke nogen sinde senere. det kneb noget med nattesøvnen, da jeg aldrig havde ordentlig ro og hele tiden havde saadan et forfærdeligt hastværk. da jeg kom til bakbølling præstegaard, var præsten i kirke i holsted, det var nemlig søndag, men fruen tog imod mig og underholdt mig, til han kom hjem. hun var yderst forekommende, men det saa meget tarveligt og ligefrem snavset ud i huset. hun saa meget daarlig, og da vi spiste til middag, og hun vilde skjænke mig et glas vin, spildte hun meget af den paa dugen. asken fra kakkelovnen laa langt ud paa gulvet, og det stødte mig lidt, jeg var jo ikke vant til saadan uorden. saa fulgte jeg med pastor bang over til føvling kirke om eftermiddagen og holdt foredrag i stenderup skole om aftenen. jeg var om natten hos pastor bang og fik et ret mærkeligt indtryk fra det hus, fruen var sikkert en meget lærd dame, da hun selv vilde bese med sine børn og vist ogsaa kunde, men med hensyn til omsorgen for husvæsenet stod det vist meget daarlig. her var en fuldstændig modsætning til de to sidste steder, jeg havde været. hos johannes lauridsen i vejen var der saa fint som paa mangen herregaard, og det var endda kun en gammel bondegaard til 22 køer. maden, jeg fik der, var den mest udsøgte, jeg paa hele min rejse havde faaet, og kagerne var overordentlig lækre. han viste mig en cikorietørringsanstalt, han havde faaet stilt an, og det var jo meget interessant for mig, der aldrig havde set saadant før. hans kone var fra sjælland, men han selv stammede oppe fra torning. ogsaa i hvirring præstegaard vest for horsens, hvor jeg var dagen før, var der meget fint. det var den mest storartede præstegaardsbygning, jeg nogen sinde set, og den var rigtig nok ogsaa fint udstyret indvendig.
fruen dér viste sig at være en søster til glud i højbjærg mølle, som jeg jo kjendte, og til en pastor glud i jebjærg, som jeg senere kom til at gjøre nøjere bekjendtskab med. præsten i hvirring, konradsen, var meget afmaalt og holdt mig paa tilbørlig afstand. ellers var han bekjendt for at skulle være en meget folkelig mand, men jeg fandt ham at være en helt anden, end jeg havde forestillet mig, og hans kone var endnu mere hovmodig i sin fremtræden, der var jo ogsaa unægtelig fint og aristokratisk hos dem. da jeg ved en anden lejlighed kom paa egnen, vilde jeg dog af høflighedshensyn igjen gaa ind og hilse paa ham, men blev om muligt endnu mere koldt modtaget end første gang, saa det var ikke øjeblikkelige luner, der havde taget dem fangen. jeg lovede da for, at jeg ikke skulde se ind til den mand tiere. læreren i hvirring, pedersen, var derimod en meget hjærtelig mand, og ham kom jeg til at holde grumme meget af. det var næsten det menneske, jeg paa hele min rejse korn til at synes bedst om. han havde haft megen sorg og gjennemgaaet meget, kunde jeg forstaa af, hvad han saadan sad og fortalte mig. da jeg faa dage i forvejen havde været i gjedved, var modtagelsen ogsaa meget kold, men det gik alligevel. jeg blev læsset af midt paa gaden, for jeg kjørte dog dertil, og da der ikke kom et menneske og tog imod mig fremmede mand, som aldrig havde været der før, saa maatte jeg spørge mig for, hvor foredragssalen var, og gik saa derind med det samme. der kom snart nogle folk, og uagtet de ikke talte til mig, saa løb det hele dog godt af der, og jeg fik en hel del medlemmer indmældt i samfundet. saa fulgte jeg med martin kristensen hjem, og efter den tid er jeg tit kommen i det hus og har altid faaet en god modtagelse. fra vejen tog jeg til kolding for at tale i højskolehjemmet, men var slet ikke glad ved det, da jeg hørte, at dr. pingel fra kjøbenhavn skulde tale samme dag forud for mig i selvsamme sal. jeg syntes, det var drøjt nok at gaa paa. v. pingel var til stede, medens jeg talte, og bag efter talte han nogle anerkjendende ord om min virksomhed. jeg talte saa noget med ham, og han lovede mig at lægge et godt ord ind for mig i studentersamfundet og hos andre formaaende mænd, f. ex. professor wimmer. dennes bevaagenhed kom jeg dog aldrig til at mærke noget til. men dr. v. pingel blev ved at være mig god og vise interesse for mig. han skrev mig kort efter til og fortalte i brevet, hvad han
havde gjort i følge det mig givne løfte. fra jylland tog jeg jo over til fyen, men var ikke særlig glad ved at komme over til øerne, da jeg nu ikke længere syntes mig at være paa ret hjemlig grund. jeg havde jo syntes saa godt om det alle steder før, ja endog i kolding var det prægtigt, og i egtved havde pastor brummer og hans kone været saa rare, men nu kom jeg ligesom til helt vildfremmede egne og imellem folk, der var saa anderledes. morten eskesen var jo en rar mand, men hans kone syntes jeg ikke saa godt om, og hans skole var vist ikke stort bevendt. et par enkelte af børnenes forældre, som jeg talte med, var heller ikke tilfredse og lod sig forstaa med, at børnene lærte for lidt, og at der ikke var den tilbørlige orden. jeg kunde forstaa, at han ikke kunde blive ved at holde skolen i gang, og han opgav den jo ogsaa kort efter. i høng fik jeg en meget hjærtelig modtagelse hos anders jørgensen og traf der pastor rønne, som var der at holde foredrag. heldigt var det, at uagtet jeg rejste hver eneste dag og holdt foredrag uafladelig, kom jeg dog aldrig for sent, skjøndt det nær havde gaaet galt torsdagen d. 22de nov. jeg skulde fra gjerslev til udby, og man havde lovet at kjøre mig dertil. jeg gik saa og ventede paa vognen i gjerslev, men den kom ikke førend i yderste øjeblik. jeg skulde nemlig med toget og holde foredrag i udby kl. 1 og samme dag i mørkøv kl. 7. til sidst blev jeg jo gnaven, hvilket friskolelæreren, jeg var hos, nok kunde mærke, men det var nu ikke saa sært under de foreliggende forhold, at jeg blev utaalmodig. endelig kom vognen, og havde kusken ikke kjørt saa meget des bedre til, saa var resten af min rejse bleven forstyrret. men nu kom det dog til at gaa. i ramsømagle befandt jeg mig udmærket vel hos kristoffer jensen. han var en prægtig mand med mange interesser, men var des værre brystsvag og levede vist ikke længe efter. da det kneb svært med tiden, maatte jeg skrive til hr. rendtorff og til læreren i vindum, om de ikke vilde sørge for skolen, saaledes at vindum lærer underviste øverste klasse tirsdag d. 27de, og
￼￼￼￼
niels møller læste med de smaa mandag og onsdag d. 26de og 28de nov. jeg vilde da selv begynde torsdag d. 29de nov.
det første styrelsesmøde i vor nystiftede forening afholdtes i fredericia d. 2den januar 1884 hos herredsfoged becher, der velvillig havde tilbudt at huse os. det var nu ellers nutzhorn i askov, der var en god ven af ham,
som havde sørget for det. vi mødte alle 5, og herredsfogden var mødt paa banegaarden for at tage imod os. ret mærkeligt var det, at feilberg ogsaa var mødt, han plejede jo altid at sige, at han ikke kunde taale at rejse og led saa meget af søvnløshed. men han har nu altid været en syllerpotte. da vi var færdige med vort møde, rejste enhver til sit. bågø blev valgt til at være kasserer, og feilberg blev formand. jeg fik tilbud om at blive hos herredsfogden om natten, og det var jeg ret glad ved, da jeg jo sparte penge i steden for at ligge paa hotel, men jeg betingede mig, at de ikke skulde bryde sig om mig morgenen efter, jeg vilde nemlig rejse med et meget tidligt tog. villaen, som han boede i, laa lige overfor banegaarden, og jeg fik næsten ikke søvn i øjnene, da der kom tog hele natten, og der var en idelig fløjten og rumlen af vogne. jeg var tidlig oppe og listede mig ud af huset, uden at et eneste menneske agtede det. derfra tog jeg saa til horsens og dernæst til aarhus, hvor jeg overnattede hos farver eriksen, der bød mig med sig hjem efter endt møde. jeg var jo atter ude paa foredragsrejse. det var den, der skulde danne som en afslutning paa rejsen i november. hos farver eriksen opholdt den gamle jomfru sjørslev sig i sin sidste tid, og der er hun død. jeg havde truffet hende i egtved præstegaard for flere aar siden, da jeg første gang var der, og jeg mindedes hende med glæde, da hun havde testamenteret mig peder syvshundredvisebog
, og nu fik jeg den hos eriksens, der havde faaet overdraget, at de skulde levere mig den. jeg har den staaende endnu paa min boghylde. derfra tog jeg ud til hammel, hvor jeg ogsaa skulde holde foredrag løverdag d. 5te januar. provst møller havde ordnet sagen, og jeg gav da møde hos ham. han var noget værdig, men han var jo ogsaa provst, og saa havde han en klokke i døren, som man skulde trække i for at komme ind, hvilket ikke var almindeligt paa landet i den tid og er vel heller ikke endnu. den klokke lagde jeg særlig mærke til, men provsten var ellers flink nok, og saa besøgte jeg samtidig boghandleren, som var en meget rar mand. de havde hentet mig i hinnerup, hvor jeg var taget til om morgenen kl. 8 1/2, og fra hammel kjørte jeg til havrum samme eftermiddag og holdt der møde om aftenen. da det var forbi, tog jeg med pastor dahl hjem til njær og tilbragte natten der. nu fik jeg den første ordentlige søvn, siden jeg rejste hjemmefra. intet under
da, at jeg havde nogen hovedpine at trækkes med leg skulde ogsaa om ad mellerup højskole, og da mødet holdtes der d. 7de, kunde jeg ikke komme hjem inden tirsdag d. 8de januar med 10 1/2 toget, og begyndte da skolen samme dag. men jeg har endda glemt at fortælle, at jeg ogsaa var taget om ad odder fra aarhus og havde været i randlev, saa man kan nok skjønne, at jeg næppe fik hvile eller ro. den tur skulde besørges med dagvogn og tog nogen tid. fra odder kjørte jeg i et stærkt regnvejr til randlev og tilbragte der en behagelig aften hos pastor borchs.
