lærer kristiansen i tiilst ved mundelstrup havde anmodet mig om at holde et foredrag i gjeding søndagen d. 24de marts, og jeg tog saa derover, holdt foredraget og var hos lærer rasmussen om natten. derfra gik jeg næste dag over til kvotrup og fik kristiane pedersdatter til at fortælle lidt for mig. saa tog jeg hjem igjen, og nu var jeg ikke paa rejse i længere tid. jeg havde meget at skulle have udrettet der hjemme, og især skulde jeg da i lag med havearbejdet, nu da foraaret mældte sig. 3dje paaskedag var der lærermøde i bjerringbro, og det vilde jeg ikke forsømme. jeg havde i maj brev fra mads holdt i paabøl, hvori han meddelte, at 3 af hans 15 børn var døde af halssyge. det gjorde mig jo meget ondt saa havde jeg ogsaa brev fra folkene i havlund, hvori de bad mig om at faa rede paa deres familie oppe i tyland. de gav mig lidt besked om, hvordan forholdene var, da de havde faaet det at vide af deres gamle bedstemoder ude i lyne. familien stammede fra skjoldborg. senere, da jeg kom til ty, fik jeg ogsaa besked om familieskabet, og det meddelte jeg saa anders peter højbjærg.
jeg havde skrevet til pastor borch i randlev om at tage vor datter i huset, og jeg fandt det saa rettest at tage derud og tale personlig med ham og hans frue der om. men det var først, da jeg havde faaet hans brev af 20de maj. deri skrev han, at hun jo kunde komme, naar vi ønskede det. men forinden jeg rejste til odder for at gjøre nærmere aftale, havde vi besøg af niels knudsen og
￼
hans kone i faarup. de kom sidst i maj, vistnok kristi himmelfarts dag. i mellemtiden havde jeg faaet haven i orden og havde faaet sidehuset dannet i stand til beboelse, og et tørvehus bygget ved den nordre ende af det det var ellers et meget stort arbejde, da der skulde kjøres en masse fyld bort, idet samme tørvehus halvvejs var gravet ind i bakken, og jeg havde saa faaet sat en stor stenmur af kampesten op bag ved. disse sten fandtes der nogle af paa radsen, og andre hentede jeg oppe bag haven og trillede dem selv ned gjennem haven paa en trillebør. noget af det udgravede sand fik jeg ned paa jærnbanepladsen, hvor jeg fik lov til at lægge en hel stor dynge. inde i dette tørvehus havde vi saa plads til vore geder, da vi fik dem. ovenover var der halvtag beklædt med tagpap, og saa var der en luge ind til loftet i sidehuset, saa vi ogsaa kunde faa tørv derind, om behov skulde gjøres. fra haven ovenover stendiget behøvede vi da blot at lægge et par fjæl over paa taget og kunde da let komme ind paa loftet. jeg syntes, det hele var meget praktisk indrettet men sten og fjæl m. m. og arbejdsløn kostede mig dog en del. jeg havde den gamle mads jensen, som boede i et lille hus ude ved favrskov skov til at gjøre mig alt det i stand, og han var helt dygtig og flink.
i randlev var jeg dog kun et par dage, men var alligevel inde hos den gamle lærer jensen i odder, som før havde været lærer i sagsild, og saa var jeg ogsaa hos lærer andersen i odder. de fortalte begge noget for mig. den førstnævnte var halvbroder til lærer nielsen i randlev.
vor datter frederikke kom saa til randlev, og hendes moder fulgte med hende derud. vi haabede, at hun skulde blive tilfreds med at være der, og at de skulde være gode ved hende. derfor var vi helt glade ved pladsen, for jeg kjendte jo familien og havde det bedste haab til fremtiden i saa henseende. men vi blev rigtignok lidt skuffede. hendes væsentlige bestilling i sommertiden var at ligge og luge ude i den store have og at skuffe gangene, og saa var det ogsaa ret slemt for hende, at hun ikke kunde forstaa at gjøre sig gjældende. præstens egen datter ulrikke oversaa hende og behandlede hende ret overmodigt det krænkede jo frederikke. i det hele var præstefamilien hende for fin, og jeg kan godt forstaa nu bag efter, at hun ikke havde det godt og ikke kunde have det godt der, fordi hun ikke var imellem hendes lige. saa befandt hun sig meget bedre
￼￼ovre hos lærer nielsens, naar hun imellem stunder smuttede derover.
vor søn olaf var nu kommen hjem fra jebjærg og kom saa til at gaa til præst den sommer. jeg havde nu faaet lejligheden i orden der ovre i sidehuset, og jeg kalkede den selv tre gange. en stationskarl, messerschmidt, som havde boet hos os en tid,

flyttede til randers, og maler pleth var jo rejst til flyttedag. derefter fik vi lejligheden oven paa lejet ud til en maler andreassen. de boede hos os i længere tid og var rigtig flinke og rare mennesker. men saa fik de lejlighed henne i byen hos niels dannemand.
