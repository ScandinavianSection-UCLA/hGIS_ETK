nu maatte jeg atter ud paa farten, for det gjaldt jo om at benytte tiden. jeg tog nu til viborg for at faa talt med nikolaj sand, og fra bjerringbro til rødkjær kom jeg i følgeskab med formand thomsens kone fra rødkjær. paa vejen fra viborg til skive gjorde jeg en standsning i fjends herred, idet jeg gik over til søby fra højslev station. her gjorde jeg en temmelig rig høst, da her var flere, som var gode til at fortælle sagn. jeg kan lige nævne niels skrædder og anders jørgensen. \ skive var jeg inde hos fotograf jepsen og foreslog ham at gjøre en lille tur med mig, og og det gik han ogsaa ind paa, saa vi skulde afsted med det samme. men han skulde dog først have truffet nogle forberedelser, da han ikke saadan kunde rejse over hals og hoved. aftalen var, at vi skulde ud til vesterhavet og gaa langs med stranden en lang strækning. han skulde saa komme derud og mødes med mig, da der jo ingen mening vilde være i, at jeg rejste tilbage til skive for at hente ham. jeg husker nu ikke saa uge, hvor det var vi mødtes, men sandsynligvis var det i vestervig eller paa hurup station. jeg tog nok hjemme fra d. 10de juli, var i skive d. 12te og i jebjærg d. 15de juli. for resten var det en daarlig tid for mig at komme ud at samle i, da folk altid var at træffe i marken eller i engen og havde saa ingen tid til at tale med mig. for dog at faa noget ud af turen, var det saa, jeg foreslog jepsen at følge med og tage nogle fotografier undervejs, som jeg siden kunde faa brug for. men det blev alligevel et ret bedrøveligt følgeskab, jeg der fik, og det gav saa godt som intet udbytte paa den maade, som jeg havde tænkt mig.
fra jebjærg tog jeg saa op til mors, og der standsede jeg hos lærer dissing i erslev. jeg gik hele vejen fra nykjøbing og derud, og det var helt fornøjeligt at komme til fods igjennem mors en sommerdag. han fortalte mig et æventyr og nogle smaating, og saa anbefalede han mig, naar jeg kom til skallerup at gaa ind til de to søstre else og marie dissing. de var jo af hans familie og var gode
til at fortælle. jeg gik saa fra erslev op til flade, og det var en helt mærkelig egn, jeg der kom igjennem. jeg kom der over pigen helvigs vadested imellem nandrup og tøving, som vi har det bekjendte sagn om 1) 1 , og jeg lagde naturligvis nøje mærke til stedet. det var en forunderlig fed jordbund, her fandtes, og jeg kunde næsten ikke forstaa, hvordan beboerne kunde faa den ordentlig behandlet og findelt. men de sagde da ogsaa, at det gjaldt om at faa sæden i jorden i rette tid. kunde det lykkes, skulde kornet nok gro, og tørken kunde aldrig tage den. desuden lagde jeg jo mærke til bygningsmaaden. det var nogle sære huse, jeg saa. den vestre ende af beboelseshuset var saadan, at der kunde være plads til vinduer, men i den østre endes forside naaede taget halvvejs ned paa muren, saa der ingen vinduer i
￼￼￼￼
mandshøjde kunde anbringes. jeg havde aldrig set saadanne huse før. naar man kom ind i dem, var stuerne helt ordentlige og med vinduerne siddende, som de skulde, men ude i kjøkken og bryggers var det smaat med lys, for der var jo udskuddene. jeg kom altsaa til flade, og der var rigtig nok alt andet end fladt, saa egnen svarede ikke til sit navn. jeg søgte ind til pastor ris, og han var meget flink imod mig og fortalte mig en del. saa var jeg inde hos povl smed, og han fortalte mig ogsaa lidt. dernæst var jeg oppe i bakkerne at se den hellige kilde, margretes kilde. den fandtes inde i en dyrket mark, og det var ikke let at komme hen til den. jeg gik saa forsigtig som mulig for ikke at træde kornet ned. den var noget ovenfor povl smeds hus vesten for det. derefter gik jeg saa til bjærgby, og der blev jeg vel modtaget af jens hansen og hans kone johanne jensdatter. hun og mariane madsdatter agger fortalte mig en hel del. i "danske sagn"
findes otte sagn af den første og tretten af den anden. de var der i bjærgby stærkt paavirkede i grundtvigsk retning og hørte til valgmenigheden i galtrup. derfor vilde de gjærne tale med mig om religiøse emner og om de stridsspørgsmaal, der den gang var oppe i visse kredse. jeg kunde ogsaa for resten mærke, at de selv mente, at de i mange maader var et stort skridt foran folk i andre egne med hensyn til kristelig og frisindet oplysning. dette gav sig dog ikke udslag paa en stødende maade overfor mig. men at de
gode morsingboere var noget selvbevidste og store paa det som foregangsmænd, fik jeg indtryk af. jeg befandt mig dog i det hele vel hos disse mennesker, der var meget kjærligt anlagte og ingenlunde fremtraadte som dømmende overfor anderledes tænkende. derfra søgte jeg saa over til skallerup til de to sypiger maren og else dissing, som lærer dissing havde anbefalet mig. den ene sad nu for resten og vævede. de var nu helt flinke at komme til og fortalte mig et par æventyr og nogle smaating. det var ret hyggeligt at sidde der hos disse to ældre piger. nu gik jeg saa derfra op til sundby og søgte ind til lærer worm. han var meget flink imod mig og gav mig nattely i den tid, jeg var der. her fandt jeg i mette skrædder en udmærket kilde at øse af. hun var en af de bedste, jeg nogensinde har haft. i det lille hus, hun boede i den vestre ende af, sad jeg saa mange timer og skrev, og hun fortalte og sang, og det gik nok saa fornøjeligt. hendes kortfattede levnetsbeskrivelse har jeg indført i "jysk almueliv"
anden række vi s. 307. det var et fattigt liv, hun altid havde ført, og hun var fattig endnu, men havde det dog bedre, end hun nogensinde sinde før havde haft det. folk ymtede lidt om, at der havde været lidt i vejen med hende, men jeg fik aldrig ret fat paa, hvad det var. hun havde dog hverken stjaalet eller narret nogen, dertil var hun alt for rettænkende, men det var nok noget om et barn, hvis moder ikke vilde være det bekjendt, og som hun havde hjulpet til at faa anbragt ved plejeforældre som hittebarn. det var i alt fald ikke noget vanærende. det var et prægtigt ansigt, det gamle menneske havde, og at hun var en særdeles begavet kvinde med stærk hukommelse, kunde man snart mærke. nu sad hun og læste lidt med nogle smaabørn, der kom om til hende, og de gav da ogsaa møde, mens jeg var der, men saa fik de lov til at gaa, indtil jeg var stukken af. under dette besøg fik jeg opskrevet elleve æventyr foruden en del viser.
fra sundby lod jeg mig saa sætte over fjorden til stagstrup i ty. jeg var jo kommen over ved det færgested en gang før, men da var det vinter og knagende frost, nu derimod var det midt om sommeren. lærer yde i stagstrup fortalte mig lidt, og saa gik jeg over til elsted til s. ditlevsen for der at høre fra dem der hjemme. her kom jeg d. 19de juli. jeg var ogsaa inde hos lærer nørgaard i snedsted og hos pastor levinsen. denne sidste
fortalte mig en del. dagen efter rejste jeg saa af igjen, da jeg jo skulde ned at mødes med fotograf jepsen. jeg gik saa de halvtredje mil fra snedsted til hurup. da jeg kom til villerslev, havde jeg det saa smaat i tankerne at ville blive der natten over, og gik ind til lærer sørensen. men han stod og skulde hen til fødselsdag hos en gaardmand
￼￼
i byen og bad mig ikke blive. hans kone saa ogsaa noget ublidt til mig, og saa gik jeg videre.
i hurup søgte jeg ind til lærer nørby, og der fik jeg atter brev hjemmefra. jeg var ogsaa inde paa stationen at hilse paa forvalter kühle, som forhen havde været i rødkjær, og som jeg jo kjendte godt derfra. han var bleven forflyttet, fordi der en dag havde været noget galt med sporskiftet, og der nær var sket en ulykke. i stedet for at blive suspenderet blev han saa forflyttet derop, og det var vist den gang en lidt ringere plads. saa gik jeg derfra over til vestervig og derfra ud til havet. i vestervig besøgte jeg saa doktor feilberg, som jeg kjendte fra herning, og som nu var distriktslæge her.
saa var det, jeg kom til at følges med jepsen, vi gik nu langs med stranden helt op til vangsaa. jeg var dog, forinden vi rejste af, en lille tur ude hos lærer nielsen i randrup, og vi gik ikke lige strags ned til havet, idet vi gik op ad ørum og saa til hvidbjærg vesten aa. i ørum var jeg inde hos anders christensen istrup i hedegaardene, og han var helt flink til at fortælle for mig. men jeg kunde jo ikke give mig saa særdeles god tid, da jepsen var med, og han kunde ikke interessere sig noget videre for de gamle historier. men han kunde da hvile sig, for han havde en del at bære, nemlig fotografi-apparatet og noget mere, og han var ikke god til at gaa, det mærkede jeg snart. da vi kom til hvidbjærg, blev vi nødte til der at overnatte. vi fik nattely hos forpagteren af præstegaarden, som i det hele var flink imod os. men nu stod der en haard tur for. jeg husker ikke, om vi næste nat var i vorupøre, men vi kom da endelig til vangsaa, og der maatte vi jo igjen lægge os ind. jeg fik natteleje hos peder frost knudsen, og jepsen et andet sted. samme mand fortalte mig ogsaa noget, og jeg var helt glad ved at være kommen derud. folkene var flinke og gjæstfri imod os, og vi drog saa videre næste dag. jeg skjønner ikke rettere, end at vi gik fra vangsaa d. 23de om morgenen og da jeg gik fra vestervig d 22de, saa maa vi have tilbagelagt
den lange vej fra hvidbjærg til vangsaa paa én dag. det var nu rigtig nok ogsaa en lang tur, det var da i det mindste en tre mil. men det var jo ogsaa i de lange dage. da vi saa kom til hanstholmen, kunde jepsen ikke holde det ud længere, og han kom saa op at kjøre med en landpost om ad østerild. det var jeg nu for resten glad ved, da han begyndte at blive mig lidt besværlig. jeg var nu ene, og jeg var jo henne ved det mægtige fyrtaarn og saa det efter. men det lakkede hen ad eftermiddagen, og jeg maatte videre. saadan lidt før aften naaede jeg saa til ræær. jeg gik nu ind i præstegaarden, der laa til venstre for vejen, og bad om at se lidt i liber daticus. præsten havde besøg af en anden præst ovre fra tømmerby og hans kone, og de havde nylig spist til aften, men præsten spurgte mig saa, om jeg ikke vilde have en kop te. jeg takkede og blev nu sat ene til bords, mens han underholdt sine gjæster. da jeg var færdig, ytrede jeg ønske om at komme hen og faa talt med degnen, der var en ældre mand, fordi jeg havde hørt, at han skulde være god til at fortælle gamle sagn. dertil svarede præsten, at han gjærne skulde følge med mig derhen, for degnen var netop hans svigerfader. det skete ogsaa, og vi kom derhen; det var kun et lille stykke vej henne i den østre ende af byen. jeg traf godt nok degnen hjemme og fremførte nu mit ærende. jo, han vilde godt fortælle noget for mig og kunde ogsaa en del, saa det saa meget lovende ud. men saa ytrede jeg igjen, at der fornuftigvis ikke kunde være tale om at skrive hans historier op i aften, og jeg vilde da gjærne have lov til at komme igjen i morgen. det var der heller ikke noget i vejen for. men saa skulde jeg jo have nattely. "kan de hjælpe mig til rette dermed?" sagde jeg. nej, det kunde han ikke, for de havde ingen plads. "skulde der da ikke være en gaard her i byen, der vil huse mig i nat for gode ord og betaling?" nej, det troede han ikke, og han kunde heller ikke taale at komme ud i aftenluften. præsten stod ved siden af, mens den forhandling stod paa, og sagde ikke et ord. i det samme kommer degnekonen hen og hvisker til ham: "tror du ikke, han kan faa plads hos jordemoderens?" jeg hørte det godt, men han rystede paa hovedet. nu blev jeg ærgerlig og sagde: "ja, naar der ingen plads kan blive her i byen, saa maa jeg jo til en anden by, for jeg kan da ikke ligge ude i klitterne i nat. hvor langt er
￼￼￼
der til vigsø?" ja, der var en halv mil. "ja, saa maa de have farvel, det er nok ikke for tidlig for mig at komme afsted. vil de sige mig, hvad vej jeg skal gaa?" præsten fulgte saa med mig ud og viste mig vejen. det var nu aften, og det kan nok være, jeg nu tog benene med mig. jeg ligefrem løb den halve mil, da klokken var næsten 10, og jeg kunde da ikke være der inden 101⁄2, og saa vilde alle folk jo være i seng. jeg syntes, det var meget ubarmhjærtigt gjort af disse folk, og især vilde jeg regne præsten det til last. han maatte da kunne huse mig, om ogsaa han havde fremmede, og i alt fald kunde han da have fulgt med mig hen til en eller anden gaard og der have forhørt sig, om de ikke kunde give plads. saa ugjæstfrie folk har jeg aldrig truffet hverken før eller senere. jeg kom aldeles sveddryppende til vigsø, og godt var det, at det var i de lyse aftener, saa jeg kunde se mig for. jeg fandt godt og vel hen til skolen, og der kom jeg, lige idet degnen stod inden for og var ved at laase hans dør af. jeg bankede paa og bad om at komme ind. han aabnede den nu paa klem, og jeg skyndte mig at sætte min støvle ind i aabningen, saa han ikke kunde lukke den. jeg forklarede nu i al korthed, hvordan det var gaaet mig, og hvem jeg var, og han lukkede saa op. ja, han havde egentlig ikke plads til mig, for de havde murer, og alle møbler og boskaber stod der inde i stor uorden. jeg erklærede, at det brød jeg mig ikke om, blot jeg kunde faa husly. jeg kom saa til at ligge paa en sofa i dagligstuen. det passede godt nok, at der var uryd der inde, men folkene var flinke nok imod mig, og jeg kom snart til ro. næste morgen drog jeg saa videre. datteren der i huset blev senere degnekone i rind ved rindsholm, og da jeg en tid efter besøgte hende, kom denher historie naturligvis paa bane, og hun undrede sig jo over, at jeg saadan var bleven behandlet. det var en tur, som jeg aldrig kan glemme. da jeg senere traf degnens broder, som var lærer i hordum, bragte han det her meddelte i snak og fortalte mig, at hans broder havde fortrudt den behandling, han lod mig blive til del, men han var mistænksom og vilde ikke gjærne have videre med mig at gjøre. det kunde dog ikke fri ham for den kjendsgjerning at have behandlet mig ilde. da jeg saa kom til hjardemaal, var jeg der inde at se til lærer overgaard. han var nu flyttet fra stevnstrup og lige flyttet ind her. jeg tror knap, han havde faaet familien op til
sig endnu. jeg tøvede jo ikke længe der, men skyndte mig videre ad østerild til. det var i sandhed en øde egn, jeg der kom igjennem, sandflugten havde hærget frygtelig her. paa vejen naaede en karl mig, der kom kjørende i en skravvogn. han skulde ud i heden efter lyng og havde en pige med sig til at lægge den paa. han spurgte, om jeg vilde kjøre med, og det vilde jeg gjærne. som jeg nu sad der, spurgte han, om jeg ikke vilde smage deres gammeløl, og saa rakte han mig en lejle, der laa i vognen, og som jeg saa drak af. det var en god hjærtestyrkning, for det var stærkt ø1, og saa stod jeg kort efter af, da han skulde ind i heden. jeg kom nu snart til østerild og gik ind hos degnen, og saa traf jeg jepsen, der havde ligget i kroen om natten og hvilet godt ud. vi gik nu videre og kom til tømmerby, hvor jeg som sædvanlig søgte ind til degnen. men jeg fik intet udbytte af nogen art, og saa gik vi videre ned ad hannæs. her saa jeg den mærkeligste gravplads fra oldtiden, jeg nogen sinde har set. vejen gik langs med vejlen, og paa den flade mark var der en masse bavtasten, hvoraf en del endnu stod oprejste, men andre var og væltede, og nogle af dem var kløvede eller bortførte. imellem dem var en mængde smaa jordhøje, nogle runde og nogle langagtige. det hele var et ret mærkeligt syn og gjorde et vældigt indtryk paa mig, der aldrig før havde set noget lignende. vi kom saa til væsløs. og der var vi inde hos læreren, som var meget venlig imod os. hans kone fortalte mig et lille æventyr og et par smaating, og saa fortsatte vi vor vej ned over nørre-og sønder-arup, helt ned til færgestedet. overalt hvor vi kom, saa vi gjæs og gjæslinger i store maader, og alle vegne i nærheden af husene laa der en masse gaaselorte. det var snart, lige som de var saaede paa agrene. her var øjensynlig et vældigt opdræt af gjæs. da vi var blevne sat over med færgen til mors, mødte mig et. andet mærkeligt syn der paa fegge klit. det var nogle mægtige bjærge, her fandtes paa den smalle landtange. men det kneb forfærdelig for mig at faa jepsen med. han klagede sig ynkelig og erklærede, at han ikke kunde gaa videre. jeg har snart aldrig hørt et menneske klage sig saa ynkelig over træthed, og jeg maatte baade tigge og trygle for at faa ham til at følge med. jeg tog en hel del af hans pakkenelliker og bar for ham, men lige meget
￼
hjalp det. jeg søgte at opmuntre ham, og jeg lod ham forstaa, at vi da skulde
ind til sejerslev den dag, og vi kom der da ogsaa, men det var et ynkeligt syn, han frembød, og han var en sørgelig skikkelse at gaa og slæbe paa. jeg vilde jo gjærne have ham med op til sundby for der at faa mette skrædder fotograferet, men der var virkelig ingen udsigt til, at det kunde naaes. vi kom da omsider til sejerslev, og der maatte vi saa overnatte. næste dag gik vi saa over til øens nordside og fulgte langs med stranden, men jeg var nu kjed af jepsens idelige klynkerier. det var et pragtfuldt syn at se de store kridtklinter ned imod fjorden, og da han ytrede lyst til at faa taget et fotografi her, og saa tillige lod sig forstaa med, at det kunde være rart at have en person til at staa ovenpaa klitten for at give et begreb om dens højde, saa erklærede jeg mig rede til at klavre derop. jeg gjorde det ogsaa, og imens stillede han sit apparat an. med stor møje kom jeg derop, men da saa jeg, at han allerede havde taget billedet, det varede ham sagtens for længe med min opklatren, og nu var han ved at pakke sit apparat ind igjen. jeg blev nu højst ærgerlig, da jeg saa ikke havde det mindste for min store møje og besvær med at komme op, og jeg skyndte mig nu ned, men ikke ned til ham, men langs bjærgkanten, til jeg kom ned i det lave og var et godt stykke forud for ham. jeg blev ved at gaa langs med stranden vest paa, og da han opdagede det, skyndte han sig at samle sine sager og kom løbende efter mig. jeg sagde ham nu, at jeg var bleven kjed af at følges med ham længere, og nu maatte vi skilles. han bemærkede dertil, at han ogsaa vilde hjem, men han havde ikke penge at rejse hjem for. jeg gav ham da en 10 dalerseddel, og saa skiltes vi paa det. havde han nu været en pæn mand, saa havde han sendt mig et exemplar af alle de billeder, han havde taget, for det var aftalen, da vi rejste ud, at jeg skulde have disse billeder til senere afbenyttelse, men han sendte mig aldrig nogen af ham, og jeg har ikke heller senere faaet dem af hans enke, uagtet jeg havde anmodet hende derom. jeg véd ikke, hvad der senere er blevet af dem. ikke heller sendte han mig de penge, jeg saaledes laante ham. jeg har overhovedet aldrig senere hørt noget fra ham. men det tør jeg sige, han var et sølle menneske at følges med, naar det gjaldt om en smule udholdenhed, og naar jeg tænker paa alle de overtalelser og opmuntringer, jeg ødslede paa ham, saa maa jeg sige, at der var noget højst pjaltet over ham. siden den
tid har jeg ikke haft lyst til at have en følgesvend med paa mine udflugter. og dog fik jeg siden en anden fotograf med, og han var af en helt anden kaliber. dog herom senere.
jeg gik nu min egen gang, og fotografen tog naturligvis ind til nykjøbing for at komme hjem. det var mig en dyr rejse, som jeg fik meget lidt udbytte af.
inden vi skiltes ad, havde jeg dog været et lille svip inde ved niels kristian andersen i flade, og jepsen havde været med mig inde hos præstens, for jeg vilde gjøre saa meget ud af ham, som jeg kunde. nu gik jeg over til skallerup og tog ind til else og maren dissing. de havde atter en del at meddele mig, og derefter gik jeg op til sundby. her gik jeg hen til johan worm, som boede et stykke uden for byen, og da han havde fortalt mig 4 æventyr, gik jeg igjen ind til mette skrædder, der nu atter havde faaet en hel del mere samlet sammen til mig baade viser og æventyr. det var ligefrem storartet, hvor den gamle kvinde kunde fortælle. da hun endelig var udtømt, gik jeg ned til vester-jelby, og traf der i lærer nyboe en mand, som havde megen interesse for at samle. især var han stiv i folketro og bonderegler. jeg søgte nu ned til dragstrup og mollerup. i dragstrup var jeg inde at se det mærkelige voldsted kobbervold, og saa besøgte jeg den særlig udviklede dreng hans kr. hovmøllers forældre, der boede tæt ved. jeg var da ogsaa inde at besøge friskolelæreren morten jensen, der har skrevet og udgivet nogle smaahistorier for børn, som dog ikke har megen betydning. det forekom mig, at han havde det smaat, men han havde dog forhen haft det endnu tarveligere. da jeg kom til mollerup, var jeg inde i en gaard,
￼
hvor peder skriver havde sit hjem. han fortalte mig nogle sagn, og derefter søgte jeg nu ind til nykjøbing, hvor jeg opsøgte en søn af provst c. schade, der i sin tid skrev en beskrivelse af øen mors. sønnen var kjøbmand og konsul og var en meget fin mand. han modtog mig ret venlig, men dog noget afmaalt. han var dog saa naadig at laane mig nogle optegnelser al hans gamle faders, som han havde liggende. at han havde en stor kjøbmandsforretning og var en velstaaende mand, syntes jeg at kunne skjønne. papirerne sendte jeg ham senere tilbage efter at have brugt dem. jeg var da saa heldig at have faaet audients hos ham, skjøndt det kneb noget. nu satte jeg kaasen
hjemad, og torsdag d. 1ste august var jeg i viborg ved middagstid. der traf jeg min kone, som var rejst mig i møde, og efter at vi havde kjøbt nogle varer hos nikolaj sand, tog vi om ad brandstrup og faarup for at besøge zniels knudsens, men næste dag tog vi hjem, for 3dje august var det jo moders fødselsdag, og da skulde vi være hjemme, det havde jeg stilet rejsen efter. moders fødselsdag forløb ellers noget rolig. der var slet ingen fremmede hos os. madam andresen gav hende en kage og en skaal og en kande af glas, og jeg gav hende et nyt overstykke til 22 kr. frederikke sendte hende ogsaa lidt, men ellers fik hun intet. ved aftenstid kom gamle albech, der i sin tid havde været i vejrum, for at besøge os, og han var hos os om natten.
der var nu kommet regn, og alt frøet, som vi havde saaet i haven, mylrede op, saa bedene nu var fulde af urter. det var dog vel sent. kjedeligt var det, at gibsdækket i dagligstuen tog skade, og der faldt noget af det ned henne ved vinduet. det viste sig da, at huset ikke var saa solidt, som jeg havde troet. jeg fik det dog snart gjort i stand igjen, men mureren sagde, at fjælene nærmest ved ydermuren var raadne. der havde ikke været passet godt nok paa at rense tagrenderne, og saa var vandet slaaet ind.
