saa skulde jeg til at tage afsted igjen, men nogle faa dage vilde jeg dog hvile mig ud, for jeg havde strejfet meget omkring, og aftenerne havde været mørke, saa det havde knebet for mig at finde vej. en gang gik jeg ogsaa vild og maatte søge tilbage til mit udgangspunkt for at blive ret vendt. altsaa først i februar rejste jeg atter af, denne gang syd paa. først tog jeg med toget til skanderborg og stak saa ind til alken. fra stationen gik jeg op til bjedstrup for at besøge lærer a. j. meldgaard, og han var meget venlig og fortalte mig noget. derefter gik jeg op til smed-rasmus ved dover kirke, som jeg ogsaa fik noget at vide hos. derefter stak jeg af til firgaarde for at faa jakob jørgensen undersøgt. han var en gammel mand, der laa til sengs, og det var meget uhyggeligt hos ham. der var saa frygtelig en træk i huset, at jeg næsten ikke kunde nære mig der, og saa laa han stadig og hostede og harkede, og del ophostede flød omkring baade paa sengen og ham selv. han kunde baade fortælle æventyr og synge gamle viser, men særlig meget blev det dog ikke til, da han var saa skrøbelig. i bjedstrup fik jeg saa fat i jørgen jakobsen, og i alken maatte søren jørgensen holde for. denne sidste var helt god. man havde fortalt mig, at peder johansen, der havde sit hjem nede ved østerenden af mos sø, var saa udmærket til at fortælle historier, og jeg maatte da om til ham. han var rigtignok temmelig ung og ugift, men jeg vilde ikke fortryde at komme til ham, sagde man. han var ellers møllersvend i fuldbro mølle, men han var ogsaa egnens spillemand, saa hans tid var meget optaget. efter at have taget afsked med lærer meldgaards gjæstfrie hjem gik jeg saa om forbi mos sø. meldgaard gav sig af med at skrive historiske romaner, og jeg byttede mig til to af dem, som jeg har endnu, imod at give et par af mine egne. boghandleren i skanderborg var hans forlægger og vilde gjærne have hans bøger. da
￼
peder johansen ikke var i sit hjem, maatte jeg altsaa op til fuldbro mølle. men han skulde passe sin gjerning og kunde ikke fortælle for mig uden om aftenen. jeg gik saa op til taaning og besøgte der baade r. p. randlev og lærer hovgaard, og ved aftenstid gik jeg saa ned til møllen igjen, og satte mig i møllestuen, hvor alle møllegjæsterne kom ind paa gammel maner og fik en skjænk. det varede syv lange og syv
brede, inden peder johansen blev færdig med sit arbejde og kom ind og fik sin nadver, og saa endelig kunde sætte sig hos mig. saadan tilbragte jeg to aftener der i møllen. man bød mig intet til livets ophold, men lod mig dog sidde i fred, og ved sengetid søgte jeg op til taaning for der at faa nattely hos hovgaard. det kneb virkelig for mig at finde skolen, da taaning er en meget sammenbygget by med mange gader eller smøger, og jeg maatte ordentlig lede mig frem og gik tit fejl. skolen laa nemlig i den østre del af byen, men kirken retledede mig. jeg kom til taaning den 7de febr. og blev ved at være der til fastelavn, som var den 12te febr. fra taaning gik jeg op til lille-taaning og fik en masse ting skrevet op hos mikkel hansen og jens bæk, der begge just ikke var helt gamle folk, men dog kjendte en hel del til gammelt tankesæt. de var begge vævere af profession, og jeg kunde da faa dem sammen om aftenen, og saa sad den ene og fortalte, og bag efter den anden, og paa den maade hjalp de hinanden paa gled. nu havde jeg hørt, at peder johansen skulde spille ved et fastelavnsgilde i en gaard, der laa midtvejs mellem lille- taaning og taaning by, og saa gik jeg derind og talte med ham i en pavse og fik ham til at love mig, at han næste dag vilde komme ind til degnens og blive der og fortælle for mig. jeg fik nemlig for lidt ud af det der nede i møllen, der var alt for megen forstyrrelse, og den dag var han nemlig fri. han kom ogsaa efter bestemmelsen, men da han havde spillet det meste af natten og ikke havde faaet sovet ud, var han jo ikke allerbedst tilpas til at fortælle. dog gik det helt godt, og vi fik meget skrevet op den dag. den 10de febr. var jeg ovre i dørup for at besøge iver balsen hansen. jeg fik da ogsaa der noget skrevet op, og saa gik jeg om aftenen tilbage til taaning. næste dag var jeg henne hos lavst sommer, der boede lidt vesten for byen, og han kunde ogsaa noget. i "danske sagn"
er der 21 opskrifter fra ham. jeg var nu atter hos peder johansen, og saa gik jeg over til peder schultz i horndrup skov, derefter igjen til mikkel hansen og jens bæk, og overalt fik jeg en del skrevet disse sidste lod næsten til at være uudtømmelige, ogsaa r. p. randlev fortalte mig en del.
efter at jeg nu havde været i taaning i mange dage, og hver dag haft nok at bestille, maatte jeg til at bryde op. hos lærer hovgaard havde jeg det ret godt og var
der i fire nætter. det var dog ikke let for mig at færdes ude om aftenen, da det var saa vildsomt, og der var faldet en hel del sne, saa det var sejt for mig hver dag at gaa i det føre. jeg var ogsaa ovre i sneftrup præstegaard, og fik der r. p. randlevs kjæreste at se, det var nemlig præstens plejedatter. hun saa helt godt ud, og jeg kunde godt lide hende. fra taaning gik jeg til tebstrup og besøgte der min gamle kammerat fra seminariet jens lassen. her i tebstrup var jeg hos et par mænd, nemlig jens andersen og steffen sørensen, der begge kunde noget. mærkeligt nok fik jeg ingen kvinder til at fortælle. kun hos lavst sommers stemmede konen lidt i med. det saa ud til, som kvinderne havde en følelse af, at det ikke passede sig for dem at fortælle noget for saadan en fremmed mand. ogsaa niels jensen fortalte noget for mig. derfra gik jeg saa ned til gjedved, hvor jeg tog ind til martin kristensen. han og hans kone tog venlig imod mig, og jeg trængte ogsaa dertil, da det var en haard vinter, og der var megen sne paa, saa jeg var helt forkommen. jeg gik næste morgen ind til en mand, der boede noget østen for ad vejen til tvingstrup. han hed niels pedersen og kunde ogsaa fortælle noget. martin kristensen sagde til mig at jeg kunde blive et par dage hos ham for at se tiden og vejret an, men jeg higede efter at komme videre og mente, at jeg vel nok kunde naa hen til tvingstrup, saa kunde jeg da derfra tage med toget til horsens, for der ventede jeg at høre hjemme fra. jeg havde nemlig opgivet min kone adressen paa kjøbmand grabow, der var gift med min kusine, gjæstgiver sands datter i lemvig. det var rigtignok en haard tur at komme til tvingstrup, for der var dyb sne at gaa og vade i. men da jeg kom der, fik jeg lyst til at gaa videre ned til serritslev for at besøge johannes jensen, jens fengers søn fra gjellerup kirkeby, som
￼￼
var andenlærer der. han havde nemlig gaaet i skole til mig og havde været en helt flink dreng. jeg mente, at jeg nok kunde gaa dertil, siden jeg nu var naaet saa langt. altsaa gik jeg videre. jeg kom til serritslev og gik ind hos degnens for at faa at vide, hvor johannes jensen boede. der var nemlig ingen bolig for andenlæreren i skolen, og han havde da maattet leje sig ind nede i byen, men fik selvfølgelig huslejehjælp. jeg gik saa hen til ham. der havde ingen skole været den dag, da der næsten ingen børn var mødt, og jeg traf da johannes jensen hjemme. hans søster,
gerhardine, holdt hus for ham, og hun havde jo ogsaa gaaet i skole til mig. de tog vel imod mig, og da det saa meget truende ud med vejret, slog jeg mig foreløbig til ro. om natten faldt der en masse sne, og jeg kunde da ikke vinde videre. her maatte jeg saa blive et par dage. vi fik at høre fra tvingstrup, at togene var standsede, og jeg var altsaa sneet inde. saa maatte jeg da blive her til paa tredje dag. om aftenen fulgte johannes med mig hen til en gaardmand, der boede i den østre ende af byen, og her sad vi om aftenen og havde det helt hyggeligt, mens snestormen rasede. manden fortalte ikke saa lidt for mig, og jeg fik ogsaa andre til at give mig bidrag, saa tiden gik ikke helt unyttig forbi. den vinter var det i det hele svært med snefald og frost, og saa vidt jeg véd, var det den sidste vinter, vi har haft istransport over bælterne. endelig blev det lidt mildere i vejret, men jeg blev dog kjed af at rejse videre. jeg havde tænkt paa at tage fra horsens ned til vejle og kolding og derfra over til fyen, men maatte opgive dette sidste og se at komme hjem. det var virkelig for drøjt for mig at komme frem, saa megen sne der laa. til horsens kom jeg da, og der fik jeg et lille brev, som lærer hovgaard i taaning havde skrevet til mig, og hvori han anbefalede mig at besøge hans moder, der boede paa grejs vestermark. hun kunde nok fortælle en del hegse- og spøgelseshistorier, skrev han. dernæst fik jeg ogsaa i horsens brev fra min kone, hvori hun meddelte, at børnene havde mæslinger og var meget syge. især var olaf og lavra saa uhyre daarlige, frode derimod ikke saa meget, men han maatte da være i sengen. jeg skrev saa til min kone, at hvis jeg nu skulde tage hjem fra vejle, kunde jeg meget godt det, men det fik jeg ikke besked om. vejret havde nu bedaget sig saadan, at jeg nok kunde rejse videre. jeg bestemte mig saa til at staa af toget paa løsning station og saa gaa derfra over sindbjærg til grejs. jeg fandt ogsaa efter lærer hovgaards anvisning godt nok stedet, hvor hans forældre boede, men hun vilde ikke fortælle noget for mig, og jeg fik da aldeles intet ud af den lange tur. manden viste mig ned igjennem skoven, og jeg kom saa til grejsdals-vejen, som jeg fulgte ned til vejle. jeg havde tit hørt tale om, hvor smukt det skulde være i den dal, men jeg syntes just ikke, at det passede saa nøje. folk havde gravet sig ind i skrænterne og taget sand hist og her, og det saa overmaade
stygt ud. desuden var man ved at spekulere paa at anlægge en jærnbane derop igjennem dalen og havde saa smaat begyndt derpaa. det syn gjorde just ikke skjønheden større, nej tvært imod. aaen, der næsten var den kjønneste prydelse, skulde reguleres og lægges om, og alt pegede hen paa forstyrrelse og uorden. saadan blev det for resten ved i flere aar efter den tid og gjør det ogsaa endnu. skrænterne, hvor man havde taget fyld, blev liggende i al deres nøgenhed uden at være plantede til eller regulerede. jeg havde skrevet
￼
hjem: du kan senere adressere brev til boghandler kousgaard i vejle, men jeg kommer der ikke inden hen i ugen. dette brev skrev jeg d. 10de februar. til gjedved kom jeg dog først d. 16de februar om aftenen. fra sneftrup præstegaard skrev jeg igjen d. 15de februar: det er noget sejt at gaa i al den sne, og jeg kan slet ikke færdes ude om aftenen, da det er saa vildsomt. det er da ikke saa let for mig at faa ret meget udbytte af rejsen. fra vejle tog jeg til frederits, og saa var jeg en lille tur i kolding for at besørge noget i trykkeriet der, men derefter tog jeg lige hjem, for det saa ud til mere vinter.
