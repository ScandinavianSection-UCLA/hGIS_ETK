det var min agt, imens jeg havde døssing som hjælpelærer, at gjøre en tur til kjøbenhavn for at fortsætte med afskrivningen af de svend-grundtvigske sager, der laa paa det kgl. bibliotek. jeg havde skrevet til arthur feddersen, at jeg havde paatænkt at gjøre den rejse, og saa havde han tilbudt mig, at jeg godt kunde være hos ham, da de havde et lille værelse, som jeg godt kunde sidde i. de vilde ogsaa give mig kosten, mens jeg var derovre. et saadant tilbud kunde jeg umuligt afslaa, og jeg tog da afsted. men jeg tog frederikke med mig, da jeg vilde, at bågø og hans frue i testrup skulde se hende. det var jo som en følge af det, jeg havde talt med dem om forrige efteraar, og hvad jeg nu lige havde skrevet til ham om. vi rejste saa til aarhus og derfra til testrup med banen. frederikke tog saa ene hjem, og jeg skulde sejle med dampskibet til kjøbenhavn. efter at jeg havde sagt farvel til min datter, gik jeg op til en frøken philipsen, en søster til en lærer og kantor philipsen i viborg, og tilbragte aftenen hos hende sammen med dameskrædderinden frøken kypper og to lærerinder. frøken philipsen fortalte mig et par æventyr, som jeg skrev op, og kl. 101/2 gik jeg ud
paa dampskibet. 