jeg havde jo før faaet et indtryk af egnen ved at rejse der igjennem med dagvognen, da jeg skulde være soldat. men jeg havde ikke skrevet til fru aagaard om, hvornaar jeg kom, og dog ventede hun mig, da jeg havde givet løfte om besøget. jeg havde travlt med høsten, men fik mig dog revet løs, og i slutningen af avgust, jeg tror nok, det
var den 30te tidlig om morgenen, stod jeg op og gik til herning for at komme med posten. jeg kom ogsaa tidlig nok dertil, for jeg tog benene godt med mig, og blev saa indskreven, men tog kun billet til jelling, da jeg derfra vilde gjøre en lille afstikker først til kollerup og saa til ildved, for jeg havde jo dagen for mig, og havde ikke været der omkring før. jeg var ene i vognen, men i brande kom der én til og i harresø kro endnu én. i brande blev vi overfaldne af torden og det forskrækkeligste regnskyl, jeg har været ude i i mange aar. jeg kom altsaa til jelling og stod ud der. saa besaa jeg jellinghøjene og kirken. jeg var ogsaa inde i den nordligste høj, som da var aaben, saa man kunde komme ind i selve gravkammeret. det var for mig noget meget mærkeligt, og jeg har siden været meget glad ved, at jeg kom der netop i den tid. det var rigtignok yderst ejendommeligt at staa inde 5 dette mærkelige rum, der jo var helt tomt. jeg var først gaaet ind til degnen og sagde ham, hvem jeg var, men han var meget kold imod mig og bød mig ikke en gang at sidde ned, langt mindre en taar at drikke, hvilket dog ellers hører til den simpleste gjæstfrihed. jeg fik da det bestyrket, som jeg havde en opfattelse af fra seminarietiden, at jelling-folkene var dem selv nok. bag efter gik jeg paa egen haand ind at se seminariet, og ingen hindrede mig deri, men der var naturligvis heller ingen saa elskværdige at vise mig omkring. der var jo i den tid ingen undervisning, og seminaristerne var hjemme i ferien. derfra gik jeg saa til kollerup uden hverken at faa vaadt eller tørt, udvortes væde havde jorden ellers faaet nok af, saa vejen var meget sølet at gaa paa. jeg spurgte efter peder jensens gaard, og jeg kom da dertil — det var i den gaard, hvor frederikke var i besøg paa hendes sidste rejse, og konen der var jo hendes bedste veninde, som hun havde ført en livlig brevvegsling med. folkene var nok flinke, da jeg fortalte, hvem jeg var, men dog ikke saa særdeles. siden har jeg atter et par gange besøgt den gamle mand peder jensen, efter at sønnen havde overtaget gaarden, og jeg kan ikke sige andet, end at de har været meget rare at komme til. men jeg maa jo ogsaa huske paa, at jeg for dem var et helt vildfremmed menneske, og at østeregnens altsaa ogsaa vejle-egnens folk — ikke er saa gjæstfrie som vesteregnens og noget tilbageholdne overfor fremmede. saa gik jeg derfra til ildved, en god halv mil, for at besøge
schou, som jeg ikke havde set, siden vi havde ligget i aarhus som soldater, men nok haft breve fra. den gang var vi ret gode, ja endog fortrolige venner, og nu længtes jeg efter at se ham igjen i sit hjem. det var dog ellers en slem afstikker, jeg der gjorde, og den voldte mig et ikke ringe besvær. men des værre var schou ikke hjemme. jeg traf derimod hans moder, som opholdt sig hos sønnen, han havde jo nu faaet embedet efter sin fader, og endskjøndt hun ikke kjendte mig, tog hun dog meget hjærtelig imod mig og beværtede mig saa godt, at jeg ret blev oplivet deraf. da jeg nu havde været der til noget hen paa eftermiddagen, gav jeg mig igjen paa vandring for at komme til vejle. for en del aar siden har jeg igjen været i besøg hos schou og traf ham da hjemme. han var for mange aar siden bleven gift, og det lod til, han havde det helt godt. han talte ikke om vort samliv i aarhus, og jeg gjorde heller ikke, og det lod til, at vi nu var komne til at staa saadan, at der var lidt afstand imellem os. jeg sad hos ham i lysthuset ude i haven, og saa gik jeg videre efter at have nydt en forfriskning.
vejen til vejle, som jeg nu skulde gaa i 1873, var rigtig nok et drøjt stykke vej. saa snart jeg var kommen godt uden for ildved by, begyndte det igjen at tordne, og det regnede saadan, at jeg maatte sætte mig i ly ved nogle kornneg, men det hjalp jo kun lidt, da der kom en ordentlig bløde. det klarede nu atter op, men kun for en tid. jeg skyndte mig at gaa, men kunde nok se, at det snart vilde blive galt igjen. luften var lummer og regnsvanger. ganske rigtig, da jeg havde gaaet den første mils vej, blev det til en øsende regn. godt var det jo, at der var træer nok at staa i ly under, naar de værste skyl kom, men den stærke regn gjorde dog, at det ly, de gav, ikke var stort bevendt, og jeg kunde jo regne ud, at hvis jeg skulde komme til vejle inden aften, kunde jeg ikke staa ret længe stille ad gangen. aa, hvor det regnede, og det blev værre og værre. skoven, jeg gik igjennem, beskyttede mig nok noget, men min sommerfrakke blev dog ødelagt, endskjøndt jeg havde trukket den indenfor den anden. med idelige afbrydelser kom jeg til hover kro og havde brugt halvanden time til at gaa den sidste halve mil, endskjøndt jeg ligefrem havde løbet i mellemrummene, naar jeg ikke stod stille for at hæle mig noget for den voldsomme regn. da jeg kom til kroen, hørte regnen op, og saa kom jeg til vejle ved solnedgang.
strags søgte jeg efter kurvemager bech, for jeg vilde bestille en vugge af ham til min datter. jeg havde forhen truffet ham paa lund marked, hvor han var med sine sager, men da havde han ingen vugger. jeg kunde dog ikke finde hr. bech, for det var ikke saa nemt at finde sig til rette i den by, og jeg fandt den gang, at den var endnu værre at finde ud af end kjøbenhavn. endelig fik jeg da at vide ved at spørge mig for, at han var ikke hjemme og var taget til dalager marked med sit kram. altsaa maatte jeg opgive at tale med ham og skrev saa til ham, og jeg fik ogsaa vuggen sendt kort efter. jeg var uhyre træt af dagens strabadser og søgte saa hen til stationen for at komme med toget, da der nu ingen tid var at spilde, hvis jeg vilde med aftentoget sydpaa. jeg forstaar endnu ikke den dag i dag, hvordan jeg turde vove mig ved at færdes i en saa vildfremmed egn ved nattetid, men jeg vilde gjærne spare paa mine penge og holdt ikke af at lægge mig ind paa et vejle hotel, fra min soldatertid havde jeg en vis gru eller afsmag for at ligge i vejle om natten, og saa tænkte jeg jo, at vejen fra børkop til pjedsted var ret let at finde, og jeg kunde maaske faa følgeskab et stykke af vejen og let faa besked om den. jeg tog altsaa billet til børkop og kom af sted kl. 8 1/2 om aftenen. da jeg stod ud, viste det sig, at der ikke var nogen, der vilde min vej, der var et par, der gik et lille stykke med, og dem spurgte jeg jo ud, men det var en tarvelig besked, jeg fik. jeg gik
￼￼￼￼
saa ud ad vejen, de anviste mig, men det trak igjen op til tordenvejr, og himmelen formørkedes stærkt. lidt efter kom jeg forbi en gaard paa højre side af vejen, men den laa helt hen i mørke. jeg blev ved at gaa og gik meget rask til, og saa kom jeg ind i en skov, hvor der var helt mørkt. det begyndte at tordne og regne, og da jeg var ræd for, at det var en fejl vej, jeg var kommen paa, vendte jeg om der inde midt i skoven og gik tilbage til gaarden, hvor jeg bankede paa et vindue. folkene der inde spurgte, hvad jeg vilde, og jeg havde da truffet at komme til de rette vinduer, kunde jeg skjønne. jeg spurgte nu, om vejen her gik til pjedsted, og dertil svaredes ja. altsaa gik jeg samme vej tilbage igjen i mulm og mørke. det var rigtignok uhyggeligt, vejen var sølet, og regnen truede med helt at oversvømme mig. endelig kom jeg ud af skoven og stødte paa et hus, der laa lige ved venstre side. det var højt og ret anseligt
at se til, og det bedste af det hele var, at der var lys. jeg bankede saa paa vinduet, og nu kom en kvinde til syne indenfor, som jeg spurgte om vejen til pjedsted. hun var aabenbart ræd for at gaa i seng i uvejret. det var jo ellers i høstens tid, og ingen sad oppe ved lys om aftenen ved den tid af aaret. nu fik jeg da al ønskelig besked. der gik en vej ned til venstre fra vejen her, og den vilde føre mig lige ned til pjedsted. jeg takkede og stak saa af igjen, og nu varede det heller ikke længe, inden jeg kom til byen. jeg kom forbi en port, der stod aaben, og der ind af kunde jeg se, at der var lys. saa gik jeg naturligvis ind ad den og saa nu en mand staa midt i gaarden. jeg gik hen til ham og bad om oplysning og hjælp. det viste sig da at være præsten, en pastor petersen, som der ellers gaar mange historier om i folkemunde. han havde blandt andet den særhed, at han aldrig turde være under tag, naar det tordnede, og derfor var det, han stod ude midt i regnvejret, mens lyset skinnede ud til ham fra vinduerne. han sagde, at nu kunde jeg gaa gjennem haven ned ad en gang med hasselbuske paa begge sider, og saa kom jeg ned til bækken, hvor der var et gangtræ over. paa den anden side laa kirken, og naar jeg gik til højre, vilde jeg støde paa huset, hvor fru aagaard boede. hun var nok i seng, men vinduerne i soveværelset vendte ud til kirkegaarden, og dem kunde jeg let finde om til. jeg gik altsaa om til enden af præstegaardens stuehus og ned ad nøddegangen, men det var saa brandmørkt, at jeg ikke kunde se en haand for mig, og da jeg var bange for at falde i bækken, maatte jeg tilbage igjen og fik nu en karl til at følge med mig med en lygte, indtil jeg kom over bækken. nok er det, jeg kom til fru aagaards hus ved 11-tiden og maatte naturligvis pikke paa vinduet og blev strags lukket ind, da jeg gav mig til kjende, og blev modtaget med den største glæde. det var mageløst, saa hjærtelige de var imod mig, og da især fru aagaard. jeg fik noget at spise, hvad jeg haardt trængte til, og saa blev der redt en seng til mig. det var egentlig sært, at pastoren ikke kunde eller vilde laane mig hus, saa forkommen som jeg var, — ja, han kunde jo nok, da præstegaarden var baade stor og rummelig, og saa meget mere, som jeg jo var nødt til at gjøre fru aagaard den store ulejlighed ved nattetid. den mand var ikke meget gjæstfri, tænkte jeg, men anden dagen gik jeg dog derom igjen for at se
ham ved dagens lys, og for at han ogsaa kunde faa et nærmere indtryk af mig. jeg gik da atter gjennem nøddegangen og kom saa op i gaarden. den første formiddag jeg var hos fru aagaard, var jeg saa stiv i benene, at jeg ikke kunde gaa nogen steder hen, men stavrede blot op paa kirkegaarden. om eftermiddagen var vi alle tre omme hos degnens, og saa i besøg hos en gaardmand holger buhl. den næste formiddag var det saa, jeg atter var oppe hos pastor petersen og besøgte tillige kapellanen, men paa den tur var fru aagaard ikke med. den eftermiddag fulgtes vi alle tre ad ned til karensdal, fru aagaards fødested. folkene var meget flinke, og det var rigtig saa smukt der. jeg var ogsaa oppe paa deres loft og saa der en hel kiste fuld af gamle bøger, hvor iblandt var flere meget sjældne. især tiltrak en meget stor tysk foliant med beskrivelse og billeder af planter sig min opmærksomhed. jeg turde ikke bede om at faa den, men de forærede mig en anden stor bog paa dansk, nemlig birgitte thotts oversættelse af senecas skrifter, som jeg nu har sendt til herning museum. jeg har senere været i pjedsted for at forhøre mig om, hvor de bøger er blevet af, men ingen har kunnet give mig oplysninger derom. de skal nok være bleven solgt paa auktion efter bolwig, som ejede gaarden, og saa spredt for alle vinde. det var skade, at jeg ikke den gang søgte at frelse nogle af dem fra tilintetgjørelse. men saadan er der jo gaaet saa meget tabt ved folks uforstand og mangel paa interesse. saa d. 30te august var dahls paa karensdal og degnens budte op til fru aagaard, saa vi blev et helt lille selskab, og det var helt morsomt. efter at have været der en tre dage tog jeg saa til kolding for at besøge brødrene simonsen og derefter se til min faders grav paa eltang kirkegaard, hvor jeg aldrig før havde været. jeg benyttede lejligheden i pjedsted til at plukke nogle nødder. det var helt nyt for mig nu, og jeg kom uvilkaarlig til at tænke paa mine aarlige udflugter ude i østervelling skov i samme øjemed. men grete var det jo nyt for med de nødder, og saa fik jeg ogsaa nogle æbler, hvilke jeg fik i en pose, som vibeke syede mig. langs vejene var der en masse hindbær og brombærranker, og jeg undrede mig meget over at se al den herlighed i kolding besøgte jeg altsaa de to brødresimonsen, og saa var vilhelm, den ene af dem, med mig hjemme hos sin moder i nørre-bjært, hvor der var meget morsomt at være.