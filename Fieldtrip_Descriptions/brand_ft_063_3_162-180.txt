imens jeg var hjemme, var jeg en tur i viborg at se til frederikke, og saa var jeg ude hos lærer h. petersen i vestermarks-skolen. han var kommen ude fra faarbæk i haderup, hvor han en tid havde været lærer, og var nu bleven ansat her. han fulgte med mig hen til kristian lem, der boede et lille stykke nordøst for skolen, og han og konen fortalte lidt for mig.
det havde været min bestemmelse at tage afsted igjen tirsdag d. 6te marts, men dersom det blev ved at være saa koldt, vilde jeg se tiden lidt an. d. 15de marts skrev jeg til frederikke i viborg: "det har været saa koldt, at jeg ikke har kunnet komme ud at rejse." jeg havde saa i april brev fra a. axelsen i jebjærg, at olaf kunde komme der 1ste maj. betalingen var 28 kr. om maaneden. men nu skulde vi jo have hans tøj i orden, og det skulde frederikke hjælpe til med det trak dog slemt i langdrag med tøjet. det kom ikke afsted inden d. 15de maj. men han selv mødte jo til tiden, og han var veltilfreds.
men jeg maatte jo afsted igjen. jeg kom saa til ry. her fik jeg god hjælp af lærer jensen, som i sin tid havde sendt optegnelser til svend grundtvig. jeg var ikke saa faa steder inde i de huse, der laa i byens østlige
udkant, og de folk der fortalte ikke saa lidt for mig. der var saaledes ellen marie kirstine rasmussen, hans pallesens enke, jakob snedker og flere, og det gik helt godt for mig. jeg morede mig svært over at komme ind i en gaard, hvor der var en aaben skorsten inde i stuen med tilhørende arnested. paa dette blev der fyret, og saa gik røgen lige op igjennem skorstenen. jeg traadte derhen og kunde da se himmelen lige oven over mig. jeg ytrede, at der skulde da en forskrækkelig masse ildebrændsel til i saadan en stue, naar man skulde kunne nære sig i den ved vintertid, og det indrømmede man. men træ havde de nok af, og de sparede ikke paa det. det ene stykke blev smidt ind paa baalet efter det andet, og dog var der ikke megen varme. den kom ikke rigtig ud i stuen, men gik op igjennem skorstenen. for at faa nogen nytte af den maatte man sidde rundt om baalet, ligesom dette sker hos de vilde. jeg havde aldrig set en saadan indretning før, og jeg faar den heller aldrig mere at se, for da jeg en del aar efter atter kom til ry, var stuehuset i den gaard helt dannet om og havde faaet moderne indretning. den gamle skorsten var borte og en ny sat op, og hele stuen havde faaet et helt nyt præg. i husene for østen i byen saa jeg ogsaa mange gamle indretninger. i gaarden hængte en kjelske ned fra sod stangen, og i husene var ogsaa skorstene med arnesteder inde i stuen, men med en tud ud i skorstenen, der fandtes anbragt ude i kjøkkenet, for der skulde spares mere paa brændselet. i et af husene gav man mig et spjald, som jeg fik med mig hjem. det var virkelig interessante ting, jeg fik at se der i ry, og de har siden været mig til megen nytte. da jeg saa kom ned til ry station, var jeg inde hos rasmus mathisen, der i mange aar (fra 1852—64) havde været rigsdagsmand. i 1865 blev han kaaret, men ved skriftlig afstemning fik han akkurat lige saa mange stemmer som westenholz, og saa blev denne valgt ved lodtrækning. han sad nu dernede ved ry station og levede af sine penge, tænker jeg. ellers var han fra emborg. saa fik jeg ham til at fortælle noget for mig, og han sagde, at der oppe i ry opbevaredes en skreven bog, som han havde læst i, og hvori var mange gamle optegnelser særlig om præsterne. men jeg har nu aldrig faaet den opspurgt. fra ry tog jeg over til tulstrup paa den anden side af søen. jeg spurgte, om det kunde gaa an at gaa tværs over den, for det vilde spare mig en
164 betydelig del af vejen. man vilde ikke bestemt tilraade mig dette, men jeg valgte dog at
￼￼
prøve det, da isen saa ud til at være stærk nok, og jeg gik da over og kom godt nok fra det, der var aldeles intet i vejen. nu gik jeg op igjennem bakkerne og saa til højre og kom
i god behold til tulstrup. lærer balle i tørring var en bekjendt af mig, da han var
dimitteret fra lyngby 1863. jeg fik jørgen rasmussen bak i tulstrup til at fortælle en del for mig, og saa fulgte balle med mig over til jævngyde, hvor k. johansen var lærer. der tilbragte vi en meget fornøjelig aften, da johansen var saa udmærket til at fortælle lyngby- historier. han kunde blive ved at fortælle om livet der i lyngby, mens vi var paa seminariet, og man kunde mærke, at han ikke alene havde været en udmærket iagttager af dette, men ogsaa selv havde været med i mange af de smaa spilopper og morsomme smaatræk, som seminaristerne havde bedrevet, særlig naturligvis dem, der var anlagt for saadant. jeg sad og hørte til og morede mig kosteligt over alle de morsomheder, han opvartede med. jeg havde jo ikke selv været med i alt dette, men jeg kunde derfor dog godt være tilhører. det gjorde mig virkelig ondt, at jeg ikke kunde komme til at skrive alle disse morsomme ting op, det fortjente de virkelig, for de gav jo et fortrinligt billede af det liv, der førtes paa saadant et sted. men der kunde nu ikke være tale om at faa noget skrevet, for johansen fortalte ustandselig. des værre kan jeg nu ikke huske en eneste af hans historier. jeg blev der til næste dag og var da noget omkring i byen og fik en del skrevet op hos forskjellige, saaledes hos jens peder smed, jens pedersen og ole povlsen.
fra jævngyde tog jeg saa over til nørre-vissing, hvor p. jensen, min gamle kammerat fra seminariet, var lærer. jeg længtes jo efter at se ham igjen, og jeg fik det indtryk, at han var en meget dygtig lærer, der var særdeles afholdt . det var jeg meget glad ved at erfare. hans børn var nu til dels vogsne og ikke alle hjemme. her gik det helt udmærket med optegnelser, da jensen var mig en god hjælp, og i nogle af husene der i byen gjorde jeg en god høst. jeg var ogsaa nede i viekjær hos peder skrædder og hos jens jakobsen og jens peter rasmussen. om aftenen fulgte p. jensen med mig om til jens andersen i kalris. det var en meget oplyst gaardmand, og han var strags klar over, hvad jeg vilde, saa han gjorde sig umage for at
komme i tanker om at fortælle, hvad han vidste. det var et hyggeligt sted at være. dagen efter kom jeg saa ud til marie pedersen, der boede i et hus ude paa marken. hendes mand saa jeg ikke noget til, han havde vist tjeneste som røgter et eller andet sted. hun var ret vel bevandret i æventyrverdenen og fortalte mig en hel del æventyr. derefter maatte peder jensen skrædder dernede i viekjær atter holde for, og nu var han kommen i tanker om noget mere. saa skulde jens peter rasmussen ogsaa tage fat igjen. han boede jo inde i byen tæt ved skolen i et gammelt hus, og nu maatte hans kone holde for og fortsætte morskaben.
jeg var i jævngyde d. 25de marts, og nu var jeg nogle dage efter færdig til at tage hjem. der i nørre-vissing saa jeg de saakaldte holker, og der var endnu et par af dem tilbage. jeg var henne at se smedeholken, men nogle aar efter, da jeg igjen kom til vissing, var den forsvunden. da var der ikke en eneste tilbage. jeg var da ude hos en mand østen for byen, som maaske endnu havde en nede i en lavning østen for stedet, hvor man før havde hentet vand til husets brug. men jeg saa kun nogle stumper af den. manden havde en maaneds tid før gravet den op og hugget den i stykker til brændsel. jeg sagde, at hvis den havde været i behold endnu, vilde jeg have givet 10 kroner for den. det slog manden noget, og han var kjed af at have baaret sig saadan ad. jeg saa ned til kjæret, hvor holken havde staaet, men jeg var kommen for sent.
fra vissing gik jeg saa op til aarhus-landevejen, og over aarslev kom jeg saa til brabrand st., hvorfra jeg tog hjem. jeg var nu hjemme i nogle faa dage og maatte saa atter paa vandring. mandag d. 9de april tog jeg til viborg, var saa inde at se til frederikke, som ikke var rask, og kjørte med dagvognen om eftermiddagen til gjedsted. jeg havde nemlig mod paa at komme op i de egne endnu en gang. da jeg kom til rødkjær, laa der brev til mig fra ministeriet, hvori meddeltes mig, at min ansøgning om 3000 kr. til udgivelse af sagnene var bevilget, og det var jeg jo glad ved. derimod var der kun anvist mig 500 kr. paa amtstuen, og jeg havde endda haabet at faa 800. det saa da ud til, at den understøttelse skulde holde sig paa det gamle stade, uagtet man jo der ovre, da jeg var der sidste gang, havde givet mig det tillæg i udsigt. aftalen
￼
med min kone var, at hun skulde se op til frederikke hen i ugen enten fredag eller lørdag, og saa kunde frederikke komme hjem en tur om søndagen. olaf skulde saa med sin moder derop og faa taget maal af sig til nyt tøj, da det nok kunde blive syet der, hvor hun var. altsaa kom jeg til gjedsted, men det sneede hele tiden, og jeg var slet ikke glad ved det, da jeg der skulde gaa og ælte i sne hver dag, der var et godt lag over det hele. det var ogsaa svært med den vinter det aar, og nu var vi endda et stykke hen i april. i gjedsted var jeg inde hos lærer kjellerup. her aftalte vi, at jeg skulde komme til ham, naar jeg havde været en tur længere nord paa, for at holde møde der i skolen d. 22. april, og jeg vilde da nogle dage efter se at komme hjem igjen, for nu vilde den travle tid med markarbejdet da endelig komme. han lovede at bekjendtgjøre mødet, og saa rejste jeg af til vesterbølle, hvor jeg jo søgte ind hos lærer jakobsen. men fra gjedsted gjorde jeg dog en lille tur ud til firhuse, hvor jeg fik inger halkjær til at fortælle lidt for mig, og jeg var da ogsaa hos mariane sørensdatter i gjedsted.
der i vesterbølle var jeg saa inde hos kristen lille-torup og hos den gamle anders kristian, som jeg før havde besøgt. de boede begge to i byen lidt vest for skolen. saa var jeg ogsaa inde hos pastor bille. han var en meget livlig og munter mand og var god til at fortælle aggerbohistorier, som jeg naturligvis skrev op. der spiste jeg saa til aften, og det undrede mig ikke saa lidt, saa vældig som præsten kunde spise, og saa godt som han lavede sin mad til. jeg syntes næsten, det var fraadseri, men jeg sagde jo ingen ting. jeg havde før truffet ham, nemlig i kvols, hvor han før var præst, og da havde jeg lagt mærke til, idet han stod og skulde døbe et barn, og gudmoderen ikke traadte nær nok hen til døbefonten, at han tog et tag i hendes arm og trak hende derhen med de ord: "kom lidt nærmere". det saa helt morsomt ud, at han saadan kunde faa det føjet ind, alt imens han stod og læste op af alterbogen. det mindede mig svært om den gamle degn søren lund i gjellerup. jeg har ogsaa hørt en historie om, at han, da han en dag var kaldt hen for at berette en gammel kone, der var tunghør, lagde sig helt op i sengen til hende og lagde saa sin mund hen til hendes øre, alt imens han talte med hende og søgte at berede hende til nadveren. det var nu sikkert nok, at pastor bille i alle maader var lige til i sit
væsen og satte sig ud over alle former. jeg har aldrig truffet en præst, der var saa, jeg kunde næsten sige, plat i sin optræden. han kom siden til maarslet, og der besøgte jeg ham ogsaa og var i kirke. hans opførsel var i maarslet som sædvanlig. jeg traf ham en dag paa stationen, og man skulde virkelig ikke tro at dømme efter hans væsen og tale, at han var præst, snarere en herregaardsforpagter. man var lille og trind og yderst jovial, kunde komme med de pudsigste udtryk og være lige med enhver. vi var altid gode venner, og efter gudstjenesten bad han mig om at blive der og spise til aften, hvad jeg og gjorde, og jeg maa rigtig nok tilstaa, man levede ikke ved døve nødder der i præstegaarden. der var flere fremmede, og mage til opdækning tror jeg aldrig jeg har set i en præstegaard. at det paa den maade ikke kunde slaa til for ham, var ligefrem øjensynligt. her i vesterbølle udelod han sig ogsaa med, at han ikke kunde faa sine indtægter til at slaa til, og da jeg saa ytrede, at han og vi alle maatte sætte tæring efter næring, erklærede han strags, at det kunde han ikke, han maatte gjøre gjæld. den aften jeg var hos ham der, havde baade han og konen travlt med at faa pakket ind til sønnen, der skulde hen paa en realskole, og han skulde jo have sit tøj med sig, men jeg tænkte paa, at han blev rigtig nok anderledes udstyret end min søn, der nu skulde op til jebjærg. han fik et udstyr, som han skulde paa en udenlandsrejse og være borte i flere aar. sønnen lod til at synes, at det var i sin gode orden, han havde allerede faaet forstand paa at gjøre fordringer. forøvrigt var pastor bille en ret vel anset præst alle de steder, hvor han var. folk morede sig nok over hans plumpheder og fortalte anekdoter om ham, men de kunde godt lide ham.
fra vesterbølle gik jeg saa til lerkenfeldt for at gaa de gamle dokumenter igjennem og tage afskrifter af dem. kjeldsen og hans moder var meget flinke, og jeg blev vel modtagen af dem. saadan sad jeg der i tre dage og arbejdede af yderste evne, men jeg kunde dog ikke blive færdig. jeg sad til bords med hele familien ved et meget langt bord i spisestuen, der strakte sig over hele husets bredde, og der var rigelig med mad, saa det
￼
var et godt madsted. en af dagene var jeg dog henne hos den anden kjeldsen, der boede i møllen et stykke østen for gaarden. han var en meget jævn og ligefrem mand, saa jeg kunde næsten bedre lide ham end broderen og moderen, der var en lille smule
selvfølende. d. 12te april fik jeg et lille brev fra lærer jakobsen, hvori han meddelte, at han vilde komme ned til gaarden løverdag eftermiddag (den 14de) og se, hvordan jeg havde det. han skrev da: "sig mig i morgen med et par ord, hvorledes huen staar paa den gamle ørnerede, er alt vel? er termometret højt eller lavt?" han vidste jo godt at man der nede ikke altid var lige velvillige. jeg havde dog intet at klage, mens jeg var der. men tilsidst blev det mig indlysende, at jeg ikke kunde blive færdig, og lægge længere beslag paa herskabets gjæstfrihed hverken kunde eller vilde jeg. dette forklarede jeg kjeldsen, og han forstod det godt. altsaa blev aftalen, at jeg skulde have dokumenterne sendt hjem til mig i brandstrup, og det var han ogsaa villig til at gaa ind paa. der blev forfattet en fortegnelse over, hvad jeg fik, og saa skrev jeg under paa, at jeg havde laant det til brug ved udarbejdelsen af en bog om gaardens historie. saa varede det ikke længe, inden jeg fik det hele sendt godt indpakket i en trækasse. jeg arbejdede nu med det, naar jeg havde tid, og jeg tog ogsaa de vanskeligst læselige dokumenter med mig til kjøbenhavn, da jeg i sommertiden tog derover, og fik kandidat c. neergaard, som jeg fik gjort bekjendtskab med, til at hjælpe mig lidt til rette med at læse dem. han var nemlig dygtig til dette. han var endog saa velvillig at komme hen i mit logi paa graabrødretorv og hjælpe mig med at skrive af. jeg har endnu nogle af hans afskrifter liggende. det var en god hjælp for mig, ja, det var ligefrem en meget frugtbringende undervisning, jeg fik af ham med hensyn til de gamle forkortelser og vanskelige steder. jeg var ham da meget taknemmelig derfor. senere har jeg truffet ham igjen inde i "oldnordisk museum", hvor han blev ansat som assistent. derovre i kjøbenhavn gik jeg op til arkivar a. d. jørgensen i rigsarkivet og viste ham dokumenterne, og han bad mig da gjøre forsøg paa at faa dem sendt derover til opbevaring. jeg skrev saa til kjeldsen derom og forestillede ham, at det forekom mig at være den heldigste ordning, da de saa var sikrede for at gaa tabt. han svarede mig tilbage, at han var selv ret velvillig stemt overfor det forslag, men han vilde dog først høre sine søskendes mening derom, inden han gik ind paa noget da jeg havde dokumenterne afbrugt og afskrevet, sendte jeg dem tilbage til lerchenfeldt, og jeg ved ikke, hvad der senere er blevet af dem. jeg beholdt dog et gammelt kort over aaen, der løber forbi gaarden.
det var kommet fra de andre papirer, og jeg har det endnu og véd ikke, hvor jeg skal sende det hen. det var i sin tid blevet tegnet af en landmaaler i anledning af en strid om fiskeriet i aaen. efter at jeg altsaa havde opholdt mig saa længe paa gaarden, som jeg paa nogen maade kunde synes, at det var passende, drog jeg videre. jeg gik til svingelbjærg og fik der talt med kristen mortensen, jakob aarup og niels aarup, og de fortalte alle tre noget for mig. der var for resten flere andre, der ydede bidrag. saa gik jeg derfra til aarup, hvor jeg fik fat i peder ladefoged, saa til morum, hvor kristian bystrup maatte holde for. nu gik turen til vonsild og derefter til aars. paa lerkenfeldt var jeg ikke rask, men efterhaanden blev det bedre med mig, skjøndt vinteren endnu holdt ved. det sneede hver dag, og jorden var helt hvid om morgenen. dog var det blevet mildere, da jeg kom til aars. her besøgte jeg lærer møller madsen, der var en broder til ane marie i hestbæk, som jeg besøgte paa min sidste tur her oppe. han var en ret ejendommelig mand, vistnok helt dygtig og sikkert nok agtet af beboerne. han var svært optaget af at virke for jærnbanen fra aalborg herned til aars, og det fik han virkelig ogsaa sat igjennem. hans tale var noget snøvlende, og han saa lidt træg ud, men der maa dog have været fast karakter i ham. hans hjem var meget pænt, og jog befandt mig godt der, men hvordan han ellers havde det, kunde jeg ikke ret blive klog paa. vi gjorde en byttehandel med hinanden, idet jeg saa, da jeg om aftenen kom op at ligge i et loftsværelse der, at han havde en del bogbinderværktøj der oppe, som var saa godt som helt nyt, og det fik jeg lyst til. han vilde godt af med det, og saa byttede vi. han fik nogle af mine bøger, for 25 kr., og jeg fik værktøjet, og fik det senere sendt hjem. jeg mente jo, at olaf nu kunde faa brug for det, naar han fik lært at binde bøger ind deroppe i jebjærg, hvor han særlig skulde lære husflid f. eks. børstenbinderarbejde, udskjæring i træ og bogbinderi. det
￼￼
havde dog ikke den tilsigtede nytte, da han ikke senere fik tid til at befatte sig med sligt. men min mening derom var jo god nok, og vi har endnu rester liggende af hans børstenbinderarbejde; bogbinderredskaberne har jeg selv senere brugt, men nu er der ikke meget mere ved dem. der er gaaet orm i træet, og det meste duer ikke. det var d. 14de april, jeg kom til aars. der fik jeg ikke noget udbytte, og det var i det hele kun lidt, jeg havde
faaet de sidste dage. altsaa besluttede jeg mig til snarest mulig at komme vester paa igjen. men jeg vilde dog om ad havbro, da jeg nu var kommen der paa egnen. jeg besøgte naturligvis lærer a. thomsen, der senere blev rigsdagsmand, og han tog meget venligt imod mig. hos niels korregaard, som jeg besøgte baade den dag og den næste, fik jeg en hel del at vide. ligeledes hos kjøbmand chr. sloth. jens korregaard var endnu bedre. i "danske sagn"
er der 11 opskrifter fra ham og 5 fra broderen niels. povl thomsen og ole bæk meddelte mig ogsaa en del. i d. s.
er der 8 sagn af dem. det var altsaa helt godt, at jeg kom der.
fra havbro gik jeg saa over til farsø og gik ind til povl snedker. bag efter kom jeg til maren mortensdatter rærup paa holmgaards mark, og hun sang et par viser for mig. jeg var nu en aften inde hos dyrlægen, som var fader til johannes v. jensen. han var helt morsom at tale med, men jeg blev dog noget uhyggelig stemt, da han begyndte at tale om spiritismen. han viste sig nemlig at være en meget ivrig og fanatisk spiritist, der gik helt op i dette. jeg skulde absolut se en hel del fotografier, han havde af aanderne og afdøde, og han blev nu saa ivrig, at jeg fik i sinde at fortrække. for resten var han meget venlig imod mig. da han ikke kunde huse mig om natten, søgte jeg hen til kroen og fik der nattely. inden jeg kom ind hos dyrlægen, var det blevet mørk aften, og da jeg var meget sulten, fordi ingen havde budt mig noget den ganske dag, satte jeg mig paa vejkanten uden for byen, altsaa da jeg kom fra holmgaards mark, og spiste et stykke mullent brød, jeg havde i min taske, og som jeg havde gjemt fra brandstrup, da jeg rejste hjemmefra. det var nu mange dage gammelt og saa mullent, at røgen derfra stod mig ud af munden. men dog spiste jeg det, naturligvis ikke med stort velbehag, men fordi jeg var saa sulten, og jeg havde virkelig godt deraf. jeg har det endnu levende i min hukommelse, at jeg sad der den aften og spiste noget, næsten alle vilde have ladet haant om. næste morgen gik jeg hen for at besøge kristen spillemand. han boede i en gaard lidt vesten for byen, altsaa ude paa marken, og jeg traf ham godt nok hjemme. jeg kan ikke sige andet, end at han var forholdsvis meget meddelsom overfor mig. jeg sagde ham saa tydelig, som jeg kunde, hvad jeg kom efter, og han var saa oplyst, at han forstod mig. derfor fik jeg heller ikke
saa lidt at vide af ham. han talte om onde øjne, og han mente, at man kunde se dette, naar man fik det menneske, der havde de onde øjne, til at se sig i et spejl, for da vilde det blive kjendt i spejlet, idet der da vilde blive mørke pletter paa glasset. jeg fik ham ogsaa til at skrive en af hans recepter op til mig, og jeg gjemmer den endnu. desuden fortalte han mig nogle sagn. han var i det hele en ret udviklet mand, som jeg var helt tilfreds med at have lært at kjende. fra ham kom jeg saa ud til ane kristensdatter holm, der fortalte mig noget, og saa gik jeg over til pilmanden paa fredbjærg hede. han havde vistnok ventet mig, da han nu havde en stor mængde æventyr paa lager, og jeg blev hos ham og skrev op, indtil jeg ud paa aftenen maatte bryde op og søge til strandby, for der hos lærer lauritsen at faa nattely. næste dag maatte jeg tage fat igjen, og hen ad aften tog jeg saa over til grynderup og var inde hos mikkel jensen. kristen jensen og hans kone fortalte ogsaa for mig, og saa søgte jeg til lærer n. kr. pedersen om nattely, der var jo ikke andet at gjøre. næste dag gik jeg til sundstrup for at faa talt med jens begs enke, der var søster til vogn i fredbjærg hede, som jeg før har fortalt om. jeg traf hende godt nok hjemme, og vi talte noget om broderen og hans underlige levevis. hun fortalte mig saa, at han af og til kom ned til hende for at faa en skjorte vasket, og han havde mange skrevne optegnelser, for han sad og grubliserede stadig over livet. jeg kunde da forstaa, at han var en ægte filosof. en del af det, folk fortalte om ham og hans føde, var dog overdrevet, men han vilde nu helst være ene, da menneskenes hele levemaade og levevis ikke huede
￼￼
ham, og derfor havde han trukket sig tilbage fra dem. hun selv gav sig en del af med at kurere syge mennesker og var noget af en klog kone. jeg fik en del af hendes medikamenter at se, og der iblandt var pulveriserede menneskeben. dem fandt hun oppe paa kirkegaarden og tog med sig hjem. jeg fik hende ogsaa til at fortælle en del og havde et helt godt udbytte af det besøg. der var nogle af byens folk, der havde set, at jeg gik derind, og de var aabenbart meget nysgjerrige efter at vide, hvad jeg var for en person, siden jeg blev saa længe inde hos hende, og jeg saa jo ikke ud til at fejle noget. det kunde jeg mærke paa adskillige omstændigheder der ude paa gaden. folk var nær ved at standse og gjøre opløb uden for huset.
inden jeg kom til sundstrup, havde jeg naturligvis været i gjedsted og holdt det foredrag, der var bestemt, men det bar forøvrigt ikke nævneværdig frugt. bøger solgte jeg ingen af, og jeg afsluttede da min rejse derovre denne gang med at opleve en hel del skuffelser og have en hel del frugtesløse og besværlige vandringer, men jeg havde da ogsaa nogen fornøjelse imellem stunder, jeg lagde jo mærke til, at himmerlandsfolkene var meget mistroiske og stod meget tilbage i udvikling. folk gik og gloede paa mig med store øjne, og de havde i det hele ondt ved at forstaa, hvad det var, jeg vilde. der var tørt paa mange maader deroppe. jordbunden var i alt fald meget sandet, og der var en masse hede. nu var det rigtignok vinter, om det end var hen paa foraaret, men jeg kunde dog se, at det var ret tarvelige jorder, jeg var kommen over. der var endnu ingen, der havde begyndt paa arbejder i marken det aar. jeg var naturligvis ogsaa i vesterbølle nu paa tilbagevejen. da jeg var der paa henvejen, maatte jeg lægge mig ind hos pastor bille om natten, fordi jakobsens datter lige var kommen hjem i besøg, og hendes kjæreste var ogsaa kommen, men de var ikke fulgtes ad, da hun var kommen for silde til det tog, han rejste med. endnu maa jeg ikke glemme at fortælle, at jeg de nætter, jeg laa paa lerkenfeld, laa i et værelse, hvor der efter fortællingen skulde spøge. jeg var egentlig slet ikke glad ved at ligge i det værelse, og jeg sov heller ikke godt der, men det var vel paa grund af skrækken, der sad i blodet. jeg hørte nok fortælle, at broderen, der boede paa møltrup, havde prøvet paa at ligge der, men havde lovet for, at han aldrig skulde prøve det tiere. hvad han ellers havde set etter oplevet der inde, vilde han ikke fortælle noget om. det var i og for sig ret uhyggeligt, at der slet ikke laa et menneske der i nærheden oppe i den østre fløj. alle gaardens folk sov i den vestre del af gaarden, og det vidste jeg jo, hvilket heller ikke bidrog til at give værelset hygge. vi mennesker ynder dog at være i nærheden af andre mennesker ogsaa om natten.
af jens begs enke maren kristiansdatter fik jeg meddelt 37 stykker i danske sagn
. det var jo et stort udbytte. fra sundstrup tog jeg saa over til salling. men hvad vej jeg tog, kan jeg ikke saa nøje nu huske. det kommer mig for, at jeg gik tilbage til gjedsted den dag og laa der om natten og saa næste morgen gik hen ad vejen igjen
til ulbjærg hvorpaa jeg kjørte med dagvognen til viborg. eller ogsaa laa jeg i ulbjærg om natten. i ethvert tilfælde gik jeg og ventede en tid efter dagvognen, som endelig naaede mig i ulbjærg by. fra viborg tog jeg saa til skive og derfra til jebjærg, hvor jeg gjorde den fornødne aftale med axelsen om sønnen. da besøgte jeg ogsaa pastor glud, som fortalte mig noget, og hans søster katrine glud, der bestyrede huset for ham, gjorde ligesaa. jeg tog saa over til mogenstrup, og derfra gjorde jeg en udflugt op til vejsmark og tise torp. kristen mortensen i vejsmark var helt god til at fortælle, og jens holst i tise torp ligeledes. jeg havde følgeskab derop af henrik nielsens datter, som jeg jo besøgte, og vi var inde hos lidt af hendes familie, der tog meget venlig imod mig. men hun gik naturligvis hjem igjen kort efter, mens jeg blev deroppe. saa gik jeg ogsaa ud til iver bundgaards kone ane dorotea jensdatter paa havbjærg. det var et ret ensomt sted, og huset, hun boede i, var ikke ret stort. hendes mand var ikke hjemme, han var vist ude at tjene eller gik paa dagleje. det var en udmærket kvinde til at fortælle æventyr, og hun lod sig forstaa med, at hendes søster, der boede i aasted, ogsaa var god dertil. det var da min hensigt saa at komme op til hende. hos lærer nielsen i grættrup fik jeg nattely, og jeg søgte atter til ane. han kunde ogsaa nok fortælle mig noget, og det gik da helt godt med udbyttet.
￼￼
da jeg nu var kommen saa vidt, vilde jeg hen at besøge pastor neckelmann i junget, som jeg i sin tid havde haft til lærer ved lyngby seminarium. det kunde være morsomt nok at se ham igjen. han tog ogsaa helt godt imod mig, og jeg tror nok, han var helt glad ved mit besøg. han mente, at jeg skulde gaa hen til den gamle madam brask, der endnu levede der oppe et stykke henne i byen. hun havde været gift med en foregaaende præst i embedet hr. andreas brask. jeg gik ogsaa derhen, og hun fortalte mig nogle gode sagn. da jeg nu interesserede mig for gamle ting, tilbød hun mig at gaa op paa sit loft og se nogle gamle bøger, som laa der oppe. her fandt jeg saa den gamle haandskrevne cyprianus i pergament-bind, som jeg fik af hende og endnu har. den var en hel del medtaget af fugt, da den havde ligget temmelig langt inde under taget ved remmen. jeg fortalte bernhard olsen i kjøbenhavn, at jeg havde erhvervet mig bogen, og
han ytrede da lyst til at faa den over til udstillingen i kjøbenhavn. jeg gik ogsaa ind paa dette, men betingede mig, at den skulde lægges saadan, at folk ikke kunde komme til at blade i den eller overhovedet røre ved den. det gik han ind paa, og der blev da lavet en glaskasse til den, som den laa i og saadan opslaaet, at det blad, hvorpaa der med røde bogstaver var præntet cyprianus, laa til syne. da jeg senere selv var inde paa udstillingen, saa jeg baade glaskassen og min bog i den. desuden sendte jeg til samme udstilling nogle gamle tørvespader, som var fundne i nørremose i brandstrup, og som jeg havde faaet af finderne og tørrede. de var helt vel bevarede, og dem beholdt de derovre paa "dansk folkemuseum", men bogen fik jeg tilbage, da udstillingen var endt.
desuden fandt jeg paa madam brasks loft en hel del aargange af "tilskueren"
udgivet af k. l. rahbek. dem maatte jeg godt faa, da hun ingen brug havde for dem, og tog dem da med mig, og jeg har dem for resten ogsaa endnu. saa vilde jeg ogsaa hen at besøge anders kristian nielsen i møgel-torum, som jeg fandt at være en ret oplyst bondemand. han var den eneste paa den egn, der havde sendt mig bidrag til "skattegraveren"
, og jeg vidste da, at han godt kunde lide de gamle minder. vi talte noget om præsten, og jeg spurgte ham jo om, hvordan han var som præst, og hvordan folk yndede ham. ja, det skudsmaal, han fik som taler, var jo ikke det allerbedste, og det var ikke mere, end jeg havde ventet og kunde slutte mig til efter det kjendskab, jeg havde til ham, og efter hvad lærer nielsen i grættrup havde fortalt mig. neckelmann hørte alt for meget til den gamle skole og var alt for flegmatisk anlagt til at kunne være særlig virksom i sin gjerning. men som menneske var han jo rar nok. folk brød sig da ikke meget om hans prædikener, der var tørre og kjedelige, ug han var ogsaa en gammel rationalist.
fru brask fortalte mig det ejendommelige sagn, at præsten i junget i mange aar efter at kirken der var nedbrudt (1552) blev ved at bo her i grættrup og dette mærkelige forhold blev ved at bestaa, endog imens hun kunde huske. det var nu ellers rart at faa opklaret, hvornaar han saa flyttede til junget at bo. det har jeg intet sted fundet meddelt.
jeg gik nu over til hestbæk i rybjærg sogn og fik jon kristensen der til at fortælle noget for mig. han boede
￼￼i en gaard tæt øst for landevejen. derfra gik jeg saa med landevejen op til selde og søgte saa ind til degnen. kort forinden var den forrige degn, h. c. strandgaard, afgaaet ved døden, men hans enke, som jeg saa besøgte, boede da endnu i byen. jeg havde haft brev fra ham, mens jeg boede i faarup, hvori han bebudede sin ankomst for at undersøge og kortlægge gravhøjene der. men han naaede dog ikke at komme til mig. han var meget optaget af arbejde i sine ferier for "oldnordisk museum" og har skrevet et par artikler i "jydske samlinger"
. jeg udspurgte enken om hendes mands efterladte papirer, men fik intet at se, det var altsammen sendt til kjøbenhavn. hun havde i alt fald intet. dernæst gjaldt mit besøg provst møller. jeg traf ham hjemme, og til at begynde med var han lidt afmaalt, men det

varede ikke meget længe. jeg bad ham om lov til at se lidt i den gamle kirkebog, da min kones bedstefader havde boet i risum, og hendes fader var født der. han vilde i førstningen selv finde, hvad jeg søgte, men da jeg erklærede, at jeg var vant til den slags arbejde, fik jeg da lov til selv at sidde og undersøge disse familieforhold og gjøre uddrag af bogen. da han saa, hvordan jeg kunde arbejde, fik han aabenbart mere respekt for mig, og han blev mere og mere venlig og hjærtelig, saa tilsidst følte jeg mig næsten som hjemme der. det var ogsaa et meget gjæstfrit hus, og han tilbød mig at blive der natten over. da jeg i kirkebogen fandt saadan et mærkeligt navn som sohn, fortalte han mig, hvordan det tyske navn var opstaaet, og det var jo meget morsomt. en mand der ovre fra aasted var en dag kommen til den gamle præst, der da førte kirkebogen, for at melde ham en barnefødsel. præsten tager bogen og skal til at skrive ind. "hvad hedder han?" — "a hejer jens såend". præsten, der aabenbart var ny i tjenesten og ikke kjendte egnens udtale af stednavne opfattede dette som sohn og skrev saadan ind, og saa blev barnet døbt sohn, og dette navn blev ved at gaa igjen i lange tider. provsten selv fortalte mig saa en hel del rigtig morsomme præstehistorier, som jeg skrev op. han vilde ogsaa følge med mig op i kirken og vise mig denne. da vi nu fra præstegaarden gik ad en sti om forbi kirkets østgavl, saa jeg der en hel del menneskelige efterladenskaber fra nødlidende kirkegængere og gjorde præsten opmærksom derpaa. de stod i krogen mellem kor og skib. han lod, som han ikke havde mærket disse sager før
og udtalte sig nu med: "det maa vi virkelig have afskaffet, at kirkegængerne bruger denne plads som retirade, det er virkelig upassende". jeg gav ham fuldstændig ret i dette. det var vel nærmest kvinderne, alt dette stammede fra, mente jeg, det var jo saa nemt at sætte sig der, og saadan lidt afsides.
da han spurgte mig om, hvor jeg vilde hen herfra, svarede jeg: "til aasted til en kvinde der, som hedder maren jensdatter". han fortalte nu, at hun boede i fattighuset der ovre, og der boede jo flere andre familier. hun kaldtes til daglig brug maren skade, og det kunde passe godt nok, for hendes søster var gift med iver skade, et navn, som de ikke syntes helt godt om. han anbefalede mig at gaa ind til sognefogden i aasted, kristen mortensen, der boede i risum og var en meget oplyst mand. men først maatte jeg nu over til maren skade. hun boede ganske rigtig i fattighuset, og det var ikke nogen rigtig hyggelig bopæl. men det fik ikke at hjælpe. maren var ret villig til at fortælle, men hun var dog ikke nær saa dygtig som søsteren, og hukommelsen slog hende tit fejl. saa fik jeg anders tonsgaard, som ogsaa boede i fattighuset, til at fortælle lidt for mig. men maren var dog den, der var den bedste, og hun var ret god til at fortælle sagn. jeg fik da opskrevet 32 sagn, som findes i d. s.
. fra fattighuset gik jeg ud at se de store volde, der fandtes nede i kjæret, og hvor slottet sallingholm skal have staaet. det var virkelig et højst mærkeligt sted, og jeg fortrød ikke, at jeg var gaaet derned. udenfor det egentlige voldsted, hvor slottet har staaet, var andre volde, men det hele er jo omtalt og beskrevet i traps danmark. jeg gik ogsaa om forbi østergaard, den gamle herregaard, for lige at faa et begreb om, hvordan den saa ud.
saa var jeg da ogsaa hos sognefogden, og han gav mig ogsaa et par bidrag, men det blev dog mindre end ventet. jeg gik her oppe i aasted og lagde mærke til, at mange af husene var opførte af raa mursten, de var slet ikke brændte. dette var ogsaa tilfældet hos ham, og da jeg ytrede, at de da ikke kunde være varige, forsikrede han, at naar man blot passede paa at lede det vand, der samlede sig omkring husene af tagdryppet, bort fra dem, saa det ikke satte fugt nede ved sylden, saa var disse sten lige saa varige som de brændte sten ellers anden steds. leret, som de havde der omkring, og som stenene var lavede af, var saa fast, naar de blev tørrede godt, at de var
￼￼￼￼uigjennemtrængelige for vand. det var nemlig en særegen slags ler, som de her havde, og jeg maatte jo indrømme, at det ikke lignede det, jeg ellers kjendte. men der sparedes meget paa ildebrændselet ved brugen af den slags sten, og den egn havde da en stor herlighed frem for andre egne. at jeg søgte tilbage til selde præstegaard og fik nattely, er en selvfølge. jeg var dagen efter atter hos maren skade, og da var hun kommen i tanker om en hel del æventyr, men de var rigtig nok noget afstumpede. provst møller syntes nu, at jeg skulde tage en tur over til fur, nu jeg var kommen saa langt imod nord, og saa skulde jeg gaa ind i præstegaarden og se præstens have, den var helt enestaaende, sagde han. jeg fik saa lyst til at tage derop næste morgen, men gav jo i udsigt, at jeg nok kom tilbage samme aften og vilde da gjærne bede om nattely endnu en gang. altsaa drog jeg af ned til færge stedet, der ligger et godt stykke nord for selde by. jeg blev godt nok sat over vandet, der ikke var ret bredt, og saa stod jeg paa fur. jeg gik nu op til højre til hvirp og derfra ind i landet. det var ret tæt bebygget og saa helt frugtbart ud. læreren i hvirp, som jeg var inde hos, anbefalede mig at gaa ind et sted et stykke oppe, og det gjorde jeg ogsaa, men jeg fik intet ud af det. jeg længtes nu efter at komme op i bakkerne og saa faa rødstenen at se, som jeg havde læst om i blichers noveller, og som jeg havde sagn om. saa kom jeg forbi det sted, hvor maleren rasmus kruse havde boet. jeg havde jo gjennemgaaet hans optegnelser, som han havde sendt til svend grundtvig, og havde set hans tegninger, der opbevares paa det kgl. bibliotek. dem havde jeg fundet meget pæne og meget fornøjelige, og jeg gik saa, efter at have set huset og skjænket den forhenværende beboer en venlig tanke, helt op, hvor alle menneskelige boliger hørte op. der var endnu et par spredte smaahuse, og saa var det hele en fuldstændig øde ørken. det gjorde et helt forunderligt indtryk paa mig. alle bakkerne var der oppe bevogsede med kort lyng. jeg gik ind i det sidste hus og spurgte om, hvor jeg kunde finde rødstenen, og det fik jeg saa besked paa. en kvinde, jeg traf der i huset, og som jeg snakkede lidt med, fortalte mig en smule om stenen, men jeg fik dog ikke andet ud af hende, end hvad jeg omtrent forud vidste. selve stenen fandt jeg at være en ligefrem aldannelse. der var en aabning ind i den nede ved jorden,
men dog ikke saa stor, at jeg kunde krybe derind, saa jeg fik ikke den af blicher omtalte grotte undersøgt. der var jo fortalt mig, at den sten strakte sig ind over det halve af øen, nemlig under bakkepartiet. jeg gik saa efter et kort ophold her tilbage igjen til sydlandet, men ad en østlig vej, jeg var nemlig kommen ad en vestlig, og denne var meget nærmere. da jeg kom ned til præstegaarden, der laa tæt ved kirken, gik jeg ind at hilse paa præsten og bad om at faa hans have at se, som provsten saadan havde berømmet. dertil var han meget villig, og jeg maatte tilstaa, at den var storartet velholdt. der var ikke det mindste ukrudt at opdage hverken her eller der. han fortalte mig saa, at den del af haven, der laa nærmest ved kirken, da han kom til embedet, havde været en stor grusgrav, og den fik han saa indlemmet i haven. det var en stor fælles grav, som tilhørte bymændene, men den havde de saa afstaaet, og han havde derefter anvendt stor umage paa at faa den planeret og kultiveret, og nu var den et dejligt anlæg. forhen havde der groet en masse ukrudt i den grav, og det havde udbredt sig til haven og ligesom smittet den. men nu, da han havde faaet bugt med ukrudtet, var det let at holde haven i orden. efter at jeg havde takket præsten meget for hans venlighed, tog jeg afsked og gik igjen over til degnen, der nu var bleven færdig med skolen. han fulgte med mig om til kjøbmanden, men denne kunde ikke noget. degnen fortalte mig en lille historie, og saa, da det var blevet hen imod aften, gik jeg ned til færgegaarden for at blive sat over, der var jo intet mere her at gjøre. da jeg kom ind, sad der nogle karte ved det lange bord, der stod langs med vinduerne ud til vandet og vejen, og sad og spillede kort, og drak punse til. jeg mente, at det var færgekarlene, og anmodede dem da om at sætte mig over. de svarede mig ikke et ord og
￼
værdigede mig ikke en gang et blik, men fortsatte deres kortspil, som om jeg var bare luft for dem. jeg satte mig nu hen ved et lille bord, der stod i bagsiden af stuen, paa en slagbænk der stod, og ventede nok saa taalmodig paa, at de skulde blive færdige med deres kortspil. det trak dog ud, og jeg begyndte at blive kjed af det. jeg rejste mig og gik frem og tilbage paa gulvet. men det hjalp ikke, karlene lod, som de slet ikke mærkede min nærværelse endelig langt om længe rejste de sig, drak punsene af og sagde, idet en af dem vendte sig halvt om
imod mig: "nu kan du følge med." jeg sjokkede saa efter dem, efter at jeg havde ventet over en halv time, og blev saa sat over, men da var det aften, og jeg var virkelig kjed af den behandling, jeg der havde faaet. jeg havde et godt stykke vej at gaa op til selde by, og da jeg kom til præstegaarden, var det fuldstændig mørkt. jeg gik til gadedøren og tog i den, men den var lukket og laaset. jeg tog atter haardt i den et par gange og vidste ikke, hvad jeg nu skulde gjøre, da jeg jo tydelig mærkede, at alle var i seng. idet jeg nu stod helt tvivlraadig, aabnedes et vindue oven over mig, og provstens stemme raabte: "hvem er det? er det kristensen?" jeg svarede ja og beklagede, at det var blevet saa sent. provsten stod der oppe i den bare skjorte og sagde: "nu skal jeg komme og lukke op for dem." det gjorde han, og jeg kom ind og fortalte saa i al korthed, hvordan det forholdt sig, og at det var færgefolkenes skyld. "jeg kunde ikke komme over i tide, uagtet jeg havde bedt dem meget pænt om det." jeg kom saa i seng, og næste morgen fortalte jeg saa familien udførlig, hvordan det var gaaet mig der ovre, og hvorfor jeg var kommen saa sent til præstegaarden aftenen før. derpaa sagde jeg saa den venlige provst og hans familie farvel og gjorde igjen en lille tur til aasted. foruden maren skade fik jeg saa ane marie andersdatter til at fortælle noget for mig, og derefter skulde jeg til at se efter at komme ned ad skive igjen. saa søgte jeg jo hen til landevejen, og da jeg kom til den norderste hestbækgaard, var det hen imod aften, og jeg kunde ikke godt komme videre den dag. folkene gik og pløjede paa den højre side al vejen, og jeg gav mig i snak med dem og fik lov til at blive. jon kristensen fortalte mig saa igjen noget, og næste morgen rejste jeg videre syd paa. om natten laa jeg altsaa i et lille kammer i den vestre ende af huset oven for storstuen, hvis gulv var aldeles belagt med korn. jeg var jo en hel del forundret over at se den store masse korn ved den tid, men det var sagtens bestemt til sæden og var kommet til at ligge der for det samme. nu var foraaret jo kommet, det var hen ved majdagstide, og nu var jorden bleven bekvem at arbejde i. jeg skulde da ogsaa hjem at faa min. jord behandlet og besaaet og maatte ikke rejse videre omkring. altsaa gik jeg paa min fod til skive, og derfra tog jeg med toget til viborg. endnu havde jeg blot en lille afstikker tilbage.
jeg skulde over til vejrum hede for at faa talt med peder stærk angaaende nogle pengesager. han boede i et hus lige tæt ved landevejen, saa det var let at finde det. det var helt morsomt for mig at komme gaaende hen over tap hede og se lushøj, og jeg gik da og opfriskede i min erindring de mange historiske minder, der knyttede sig til den egn. hede var der nu ikke stort tilbage af ved den søndre side af vejen, men vel ved den nordre over imod rødding. den egn var mig til dels fremmed, da jeg ikke havde færdedes her før. peder stærk kunde ogsaa nok fortælle mig noget, og da jeg havde faaet det skrevet op og ellers faaet mit ærinde forrettet, var det blevet aften. han mente, at jeg nok kunde faa nattely hos degnen i over-viskum, og da dertil ikke var saa overhaands langt, besluttede jeg mig til at prøve det. peder stærk gav mig god besked om vejen, og jeg naaede saa godt nok til byen lidt hen paa aftenen og fandt skolen. der var da heller intet i vejen for at blive der, og næste morgen gik jeg saa ad den søndre landevej ind til viborg. derfra tog jeg saa hjem med toget. det var en lang udflugt, jeg der havde gjort. nu skulde olaf af sted til jebjærg, og det gik nu godt nok, og snart efter fik vi brev fra ham, at han havde det helt godt deroppe og var vel tilfreds.