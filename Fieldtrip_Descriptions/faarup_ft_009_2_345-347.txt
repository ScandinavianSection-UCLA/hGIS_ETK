i dette aar nemlig i foraarsferien gjorde jeg en rejse op til salling for at faa lidt at vide om min kones familie der oppe. jeg vidste intet andet derom, end at hendes fader var født i det nordligste salling, og at det var derfor, han havde taget sig navnet risum, som er en by i aasted sogn. fremdeles havde min kone fortalt, at hun en gang, mens hun var pige, var bleven tilsagt til at møde i holstebro i anledning af en skiftesamling efter hendes faders fader, som var død, og da hendes fader jo var død for flere aar siden, skulde børnene give mode. paa familiens vegne der fra salling var mødt et ungt menneske, som havde behørig fuldmagt. der blev naturligvis intet at dele eller skifte, da den gamle villads risum intet ejede, men om aftenen indbød den unge mand min kone til at følge med sig i teatret, og det var hun jo ret glad ved, da samme unge mand var helt pæn og beleven, og han fortalte, at han var handelsbetjent, men hvor, det kunde hun ikke gjøre rede for, ikke heller huske, hvad han hed. siden havde hun ikke hverken hørt eller set det mindste til ham, og det var saaledes det eneste, jeg havde at gaa frem efter. jeg rejste altsaa til skive og tog derfra med dagvognen til selde. i skive var jeg inde hos fotograf n. jepsen, som var en broder til kristen svendsens kone i faarup. med ham gjorde jeg aftale om, at vi skulde gjøre en fodtur med hinanden. da jeg kom til selde, gik jeg straks ind til provst møller og bad om at faa kirkebøgerne at se. i førstningen tog han ret kjøligt imod mig, men det varede ikke længe, inden han blev flink. han vilde først have at vide, hvad jeg søgte efter i bøgerne, og vilde selv kaste op i dem, men da jeg erklærede, at jeg nok selv kunde gjøre det, fik jeg ogsaa lov dertil. nu fandt jeg snart min kones faders fødsel og fik gjort nogle optegnelser om familien, og jeg spurgte naturligvis ud om, hvor vidt der fandtes medlemmer af den endnu i aasted. men dertil blev svaret nej. der var altsaa intet mere her for mig at gjøre, men jeg ønskede da at se kirken, inden jeg rejste, og provsten fulgte med mig. da vi gik om forbi koret, blev jeg rigtig nok meget forbavset ved det syn, jeg saa der i hjørnet imellem koret og skibet. der stod en stor masse menneskelige exkrementer, og det var tydeligt, at kirkegængerne og maaske andre brugte dette sted til at sidde i naturlig forretning. saadant et syn havde jeg aldrig set for, og jeg gjorde provsten opmærksom derpaa. han lod til at være meget forbavset, og jeg fik det indtryk, at han aldrig havde lagt mærke til dette for og udtalte sig om, at han nok skulde sørge for at faa disse uhumskheder fjernede, da de ikke hørte hjemme paa en kirkegaard. deri gav jeg ham ret. han fortalte mig ogsaa en lille morsom anekdote, hvortil mit eftersyn af kirkebøgerne gav anledning. jeg havde nemlig et par gange stødt paa navnet sohn, og da jeg spurgte om, hvordan det forholdt sig med dette tyske navn, fortalte han, at en af hans forgængere havde lavet det. der kom en mand til ham og mældte, at hans kone havde faaet sig en lille. paa spørgsmaalet om, hvad han hed, svarede manden jens såend (d. e. sand), men præsten opfattede det som sohn og skrev da saadan ind i kirkebogen. nu rejste jeg af fra selde og tog sønder paa, og alle vegne spurgte jeg ud om villads risum og hans slægt. endelig efter at have været i durup og flere steder kom jeg til grinderslev og fik i mogenstrup udmærkede oplysninger hos den gamle kone, der var hos niels goderum i mogenstrup. derfra tog jeg saa ned til ejsing for at træffe et menneske, som havde tilhold paa fattiggaarden. læreren fulgte med mig derhen, men fuglen var fløjen. han havde nok været der en tid, men var stukken af, og man vidste ikke, hvor han nu var. jeg har heller ikke set ham siden. men her fik jeg da god rede paa, hvem handelsbetjenten var, som min kone havde truffet. han hed christensen og havde efter udstaaet læretid nedsat sig som kjøbmand i sal. men han kunde ikke klare sig der og var nu flyttet til viborg med kone og børn. han havde en broder, som ogsaa boede i viborg og der ernærede sig som skomager. altsaa havde jeg nu rejst næsten hele salling igjennem paa nogle faa dage og fjends herred med, og saa kunde jeg paa en meget let maade have faaet al ønskelig besked i alt fald foreløbig om disse familieforhold i viborg by, som jeg kun boede et par mil fra, og hvortil jeg kunde tage op, hvad dag jeg vilde. da jeg kom til viborg, opsøgte jeg naturligvis den omtalte christensen. han levede adskilt fra konen og var meget
fordrukken, men var dygtig til at besvare mine spørgsmaal. han havde forøvrigt sit ophold i hospitalet. broderen skomager p. hauge var jeg da ogsaa hos, og ham holdt jeg forbindelsen vedlige med lige til hans død og fik alt vort fodtøj repareret hos ham. han døde af kræft, og jeg var med til hans begravelse og skrev et vers i den anledning. min datter nanna er nu gift med en søn af ham, og hans enke døde i afvigte vinter lige efter jul i januar maaned.