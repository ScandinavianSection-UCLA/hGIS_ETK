i august maaned holdt "dansk skoleforening" sit aarsmøde i kolding, og der vilde jeg gjærne være med. jeg havde rigtig nok ikke været rask, siden jeg kom hjem fra rejsen, der jo havde strakt sig ud over 3 uger, og hvor jeg havde haft mange slemme ture. jeg var meget plaget af gigt i hovedet og tandpine, men da jeg saa fik 2 tænder trukne ud, tænkte jeg nok, jeg kunde holde til det, og saa vilde jeg, naar jeg kom saa vidt, tage over til kjøbenhavn og gjøre en ende paa mine skriverier der. jeg havde faaet spurgt, om det kgl. bibliotek til den tid var aabent, og havde fra h. olrik faaet bekræftende svar. altsaa drog jeg af efter at have været hjemme nogle faa dage. efter at mødet var sluttet talte jeg med nogle bekjendte og foreslog dem, at vi skulde gjøre en tur ned til skamlingsbanken med hinanden. der blev fremlagt en liste, og saa blev vi tolv i alt, der vilde afsted. vi lejede en vogn og kjørte nok saa glade der ned. paa vejen opfordrede man mig til at fortælle historier, og det gjorde jeg, og saa sang vi, og alt gik nok saa gemytligt baade hen og hjem. nogle
￼￼
øverst: post ejendom i gjedsø, der vil blive omtalt i iv. i midten: niels christian christensens ejendom i faarup. hans enke findes paa billedet til venstre for sønnekonen. nederst: niels knudsens gaard i faarup. han omtales jævnlig i ii og iii, ligeledes n. chr. christensen.
￼
af os, der iblandt jeg, prøvede paa fra bakkens top at naa ned til vandet, og vi begav os ogsaa paa vejen, da vi ikke troede, det var ret langt, men skinnet bedrog os, og vi naaede ikke derned, det var meget længere, end vi tog det an for. efter et rigtig fornøjeligt samvær der oppe tog vi saa tilbage til kolding. iblandt deltagerne skal jeg her nævne en overlærer hammershøj og frue fra svendborg, en skræddermester fra kjøbenhavn, et par lærerinder, en lærer fra helsingør, en lærer fra oldrup ved horsens. da vi kom tilbage, foreslog jeg, at vi samtlige skulde fotograferes, og det gik man ogsaa ind paa. vi samledes hos fotografen, og billedet, der kostede 1 kr. 90 øre med postopkrævning, har jeg endnu. derefter tog jeg over til odense. men jeg maa ikke glemme at fortælle, at jeg i kolding ogsaa besøgte enkefru simonsen i nørre- bjært og var der to nætter. i odense besøgte jeg karl busk, og saa tog jeg ned til sydfyn og besøgte der dyrlæge p. jensen i kværndrup, var dernæst henne at besøge mads hansens enke i sterregaard. jeg spurgte mig frem og fandt godt nok dertil. hun tog vel imod mig, men da det var i den travle høsttid, havde hun ikke godt tid til at beskjæftige sig meget med mig. jeg vilde jo gjærne have haft hende til at fortælle æventyr for mig, for dem kunde hun mange af, og hun fortalte ogsaa et par om aftenen, men da jeg skulde afsted igjen meget tidlig næste morgen, maatte vi høre op dermed for dog at faa en smule nattesøvn. jeg husker, at hun til middag opvartede med stegt flæsk, hvori der laa bagte skiver af æbler, og det smagte mig udmærket. jeg vilde gjærne have blevet noget længere, men turde ikke være saa paatrængende. jeg havde jo flere gange lovet at besøge hendes afdøde mand, men det var aldrig blevet til noget. tidlig om morgenen havde jeg hørt, at der gik en dagvogn over vester-skjerninge til svendborg, og den vilde jeg benytte, saa jeg maatte noget tidlig op, da jeg havde et godt stykke vej at gaa, inden jeg naaede v.- skjerninge. jeg naaede dog dertil i god tid, og gik saa ind til husflidsarbejder r. kristensen. han var ikke ret kommen i klæderne, men jeg fik da talt lidt med ham, og saa kort efter kom dagvognen. jeg kjørte nu hen til ollerup højskole og aflagde der et lille besøg. af mads hansens enke havde jeg kjøbt en tønde æbler, som jeg betalte. jeg rejste fra kolding d. 15de august, og da jeg kom til ollerup, fik jeg der brev fra min kone. der var en uhyre
masse æbler paa fyen det aar, og da jeg ogsaa bad p. jensen om at sende os nogle fra fædrenegaarden oppe i trunderup, fik vi en god overflod af æbler det aar. saa tog jeg til svendborg, hvor jeg besøgte overlærer hammershøj, som jeg havde været med paa skamlingsbanken, og da hans ferie endnu ikke var udløben, foreslog han, at vi skulde tage en tur over til taasinge. dette tog jeg med glæde imod, og det blev da baade første og sidste gang, jeg kom over paa den ø. det var rigtig nok en dejlig tur derover, og fra øens udsigtstaarn tog byen svendborg sig aldeles udmærket ud. jeg maatte tilstaa, at det var en smuk by med en dejlig beliggenhed. nu tog jeg derfra tilbage til odense og saa over til sorø, hvor jeg besøgte f. martin. han fortalte mig, at hans kone for kort tid siden havde været ved hadsten station en tidlig morgenstund og sad der inde paa stationen og ventede paa toget omtrent i tre kvarter. hun havde jo en broder der i egnen, som hun havde besøgt. hun vidste godt, hvor vi boede, men turde ikke komme derover af frygt for at forstyrre min kone i hendes morgensøvn. jeg beklagede, at det var gaaet saadan til, da vi med glæde vilde have taget imod hende. endelig naaede jeg da kjøbenhavn og søgte strags op til jens nielsen paa graabrødretorv, hvor jeg fik det samme værelse, som jeg havde haft aaret i forvejen. altsaa begyndte jeg nu paa mit arbejde. jeg skrev strags til professor h. v. rasmussen, at jeg var kommen, og saa fik jeg et lille brev fra ham, hvori han anmodede mig om at komme ud til ham d 24de om aftenen og drikke te hos ham, hvilket jeg ogsaa efterkom med glæde. den 22de besøgte jeg c. a. thyregods og olriks, og senere besøgte jeg denne sidste 2den gang. jeg var da ogsaa ude paa rolighedsvej at besøge manufakturhandler j. c. jensen, og jeg var hos boghandler pontoppidan sammen med maler jastrau. nutzhorn fra askov var der ogsaa samme dag, det var d. 26de. vi fik os alle 4 en rigtig pæn aftensmad hos pontoppidan, idet han fra et hotel lod bringe smørrebrød med lags, schweitserost o. s. v. samt te til og saa vin og cigarer. han trakterede, og aftalen blev, at han skulde være forlægger for en bog, som jeg skulde udgive, og jastrau tegne billederne til. men det blev nu ikke til noget med den bog, det var bare et luftkastel.
￼
søndag d. 25de august var jeg med kousgaard og hans kone i skoven. de havde bedt mig om at følge med
dem, og vi spiste vor aftensmad ved eremitagen. men det regnede meget, og vejen var forskrækkelig opblødt, saa vi fik ikke megen fornøjelse af den tur. ellers sad jeg jo hjemme og passede mit skriveri. jeg havde haft en voldsom gigt og pine i tænderne, og med min mave var det ogsaa daarlig en tid, men efterhaanden blev det dog bedre med begge dele. maven havde været daarlig hele tiden, siden jeg tog hjemmefra. mange nætter havde jeg maattet staa op og gaa ned i gaarden, og hver dag maatte jeg derned mange gange, saa det havde været en drøj tid for mig.
jeg fik meddelelse hjemme fra, at niels samses kone døde natten til d. 23de august. det var en rigtig rar kone. hun blev saa daarlig, at de maatte længes efter hendes død. hendes lig blev lagt i 3 kister, hvilket var nødvendigt.
løverdag d. 31te august rejste niels knudsen fra faarup forbi hadsten og vilde til kjøbenhavn, og min kone sendte da bud med ham til mig. men han traf mig ikke hjemme 1ste gang, jeg var taget ud i skoven søndag d. 1ste sept. med inspektør jens madsen og hans husholderske og kom ikke hjem inden kl. 91⁄2 om aftenen. niels knudsen var da atter taget ud til birkerød med søren andersen fra faarup, som var taget med ham derover. dagen efter kom han igjen, da jeg var paa biblioteket. han ventede dog, for der kom bud efter mig, og saa fulgte jeg lidt ud med ham og gik med dem i panoptikon og var ude med dem i byen baade den eftermiddag og næste dag, og følgen blev da, at jeg blev sat betydelig tilbage i mit arbejde. jeg fulgte dem ogsaa ned til dampskibet, da de rejste tilbage. for resten havde jeg ogsaa en del udgift i anledning af deres besøg, da jeg jo af og til maatte spendere noget paa dem og træde op som vært.
den 28de august havde jeg besøg af en svensk doktor august bondesen, der havde samlet en hel del folkeminder i sverige og udgivet flere bøger. d. 29de august var jeg hos m. galschiøt, og han gav mig en billet til folketeatret, og jeg gik ogsaa derhen, men sad hele tiden med stærk tandpine, saa jeg havde ingen rigtig fornøjelse deraf. stykket var ret morsomt, men der var dog alligevel ikke stort ved handlingen. det handlede om tre studenter, der holdt jul ude i en præstegaard paa sjælland, og hvoraf de to inden afrejsen var blevne forlovede med præstens to
døtre, men den tredje, en rigtig galfrands, tog livet af præstens kok, slog en del glas i stykker og ødelagde en del mere. det morede kjøbenhavnerne sig over, og jeg morede mig mest over den gode musik. jeg spurgte galschiøt ud om, hvad jastrau duede til, og om han kunde tegne billeder til mine æventyr. han svarede, at jastrau havde en alt for fransk manér paa sig. derimod anbefalede han en mand, som hed niels pedersen mols, fordi han var født i jylland og opdraget paa landet. han mente ogsaa, at alfred schmidt nok kunde gjøre noget godt i den retning. jeg vilde dog ikke lige strags give afkald paa jastrau, da jeg nu var kommen i forbindelse med ham og havde da i sinde først at prøve et par tegninger af ham, inden jeg opgav ham. jeg tænkte ogsaa paa at gaa til ernst bojesen for at høre hans mening om mine planer. det kunde ikke gaa an i saa vigtig en sag at gaa paa en ren vildmand. jeg havde jo tit tænkt paa, at det kunde være morsomt for mig en gang at kunne komme saa vidt, at der fra min haand kunde blive udsendt en æventyrbog, der var illustreret ordentlig, og i de aar var det virkelig for mig et ret inderligt ønske. siden har jeg fuldstændig opgivet det, da omkostningerne derved vilde være uoverkommelige, hvis jeg selv skulde udgive bogen og altsaa ogsaa betale tegningerne. det blev altsaa kun et luftkastel, og en saadan bog naaer jeg aldrig at faa at se.
den 28de august kom kejseren af rusland til kjøbenhavn i besøg; men jeg mærkede
￼￼
slet ikke noget til den storhed, endskjønt det halve kjøbenhavn var paa benene. men jeg havde jo saa tit lagt mærke til, at de indfødte løb med tungen ud af halsen ved enhver lejlighed. samme dag begyndte jeg at arbejde i rigsarkivet og fik der en god vejledning af thiset. jeg befandt mig nu i fine omgivelser, for der gik menneskene og vaskede fingrene, naar de gik ud af arkivet, for at blive af med den smule støv, de havde faaet paa fingerspidserne ved at tage paa dokumenterne og bøgerne. der var rigtig nok anderledes hjemligt, syntes jeg, paa universitets-biblioteket, hvor jeg i flere dage havde siddet og skrevet op efter børge pedersens manuskript inde paa læsesalen. det var noget vanskeligt at læse, men jeg kom dog godt over det og har siden aftrykt det i mine bøger. i samme tid trykkede jeg paa bogen om "lerchenfeldt" og var næsten færdig dermed. det var hos backhausen i viborg, jeg fik den trykt.
jeg stræbte nu efter at blive færdig der ovre. jeg havde truffet sauters mine, der var bleven gift med prokurator jørgensen, da jeg om søndagen var ude i kapellet ved dyrehaven, hvor f. l grundtvig prædikede, og ham fik jeg ogsaa talt med, efter at tjenesten var forbi. han vilde gjærne besøge mig, naar han kom til jylland. her traf jeg ogsaa vilhelm birkedal uden for kapellet og talte med ham, og det var første og sidste gang, jeg saa ham. han var saa forfærdelig svær, jeg syntes næsten, han var uhyggelig svær at se paa. prokurator jørgensen bad mig om at komme ud at besøge dem, de boede ude i charlottenlund, og jeg lovede at efterkomme indbydelsen. saa tog jeg ogsaa derud d. 4de sept., og de var rigtig venlige og glade ved mit besøg. dagen efter om aftenen var jeg med jens madsen og hans husholderske ude at besøge en handelsgartner jørgensen, der boede udenfor søndermarken. der var ogsaa et par andre fremmede, og der fik jeg en solid aftensmad. vi blev ogsaa beværtede med pærer og vindruer af egen avl. den mand havde en stor avling, idet han havde, saa vidt jeg husker, 18 køer og 3 heste. men hans kone var meget svag, og især var hendes hoved daarligt. hun led saadan af nervesvækkelse, at hun slet ikke kunde sove om natten. lige overfor gartnerens var en stor pølsefabrik, som vi kunde se henne fra vinduerne, og jørgensen fortalte, at der var saa fuldt af rotter der ovre, og han var overbevist om, at der jævnlig kom en rotte med ind i maskinen og blev hakket i stykker samtidig med det øvrige kjød, for det gik ikke saa nøje til med behandlingen. han skulde nu ikke have noget af deres pølser der ovre, og siden den tid har jeg selv ikke rigtig haft mod paa at spise af de pølser, der saadan er i handelen. man véd jo ikke, hvad man faar, og har ingen sikkerhed for, at der ikke er hakkede rotter i dem. hos boghandler lynge traf jeg professor stephens og talte med ham om dannelsen af et nyt tidsskrift, der skulde afløse "skattegraveren"
og begynde fra nytaar, naar mit blad hørte op med at udkomme. jeg kunde jo nok forstaa, at det vilde blive enden paa det. den 6te sept. var jeg saa igjen henne
løverdag d. 7de sept afsluttede jeg mit arbejde i rigsarkivet (geheimearkivet) og sagde a. thiset tak for god hjælp. samme dag var thyregod inde at besøge mig i mit værelse. jeg kunde mærke, at han blev gammel nu og havde ondt ved at gaa. tillige med var han ogsaa bleven meget svær. jeg lovede at komme ud til ham samme aften. løverdag var a. olrik ogsaa henne hos mig, og ham lovede jeg at sige farvel til i hans hjem dagen efter. neergaard kom søndag morgen kl. 7 og tog afsked med mig. det var nu et rigtig prægtigt menneske, som jeg havde haft megen nytte af. kousgaard kom ogsaa løverdag eftermiddag, og han lovede at komme igjen dagen efter for at ledsage mig ud i butiken paa vesterbro, hvor jeg havde hørt, at det skulde
￼"jyske folkeminder"
9de samling, som samtidig blev færdig, havde jeg derimod faaet trykt hos konrad jørgensen i kolding, men det var ogsaa den sidste bog, han trykte for mig, for han snød mig saa vældig med papiret.
￼hos m. galschiøt, der var venlig imod mig som sædvanlig og gav mig en billet til dagmarteatret samme aften.

spøge saa fælt. det var noget, der i høj grad optog kjøbenhavnerne, og jeg hørte i de dage snart slet ikke tale om andet. det kunde da ogsaa interessere mig at se
sagerne efter med egne øjne. kousgaard kom ogsaa, og vi fulgtes ad derud. da vi kom tilbage fra den expedition, og jeg kom hjem i mit losi, skrev jeg saaledes til min datter: "nu kommer jeg lige ude fra spøgelse-huset paa vesterbro, og da der ingen
er hjemme her for øjeblikket, og det er søndag aften, kan jeg lige faa lejlighed til at fortælle dig lidt derom. det er forfærdeligt, hvad der har tildraget sig ude i det hus,
og jeg fik konen der til at fortælle alt for mig. vi satte os ind i hendes stue inden for butikken, og der sad jeg ved siden af det skab, som har spaseret af sig selv langt ud paa gulvet. et andet skab havde sidste nat flyttet sig langt ud fra væggen. det var netop det, der forhen var væltet af sig selv over imod kakkelovnen. ruden i døren
var i mange splinter, og hun havde faaet næsten alt sit porcellæn slaaet i stykker. det var sprunget ned paa gulvet af sig selv, og én dag sprang der 16 vindues ruder o. s.v. det er for resten slet ikke saa morsomt at være her ovre naar man vil se lidt nøjere paa sagerne. folk morer sig, og alting ser lystigt ud. men da jeg i formiddags gik ud ad nørrebro, var der gadeopløb to forskjellige steder, og jeg saa politiet trække af med én, der havde været oppe at slaas. saa besøgte jeg en mand ude i bangersgade, der kun havde et eneste barn, en datter paa 19 aar, og hun havde haft to kjærester, og det var forbi med dem begge to. fulde og pjaltede
folk er det meget let at faa at se, og de samtaler, som de unge herrer fører hen ad gaden, er just ikke altid tiltalende. frøken andersen, der boer her i huset lige ved siden af, havde før haft en butik, men det vilde ikke ret gaa for hende, og saa lagde hun den ned og syer nu modepynt og skræddersyning."
jeg havde skrevet hjem og foreslaaet min kone at komme over at hente mig, og jeg gav hende besked om, hvordan hun skulde forholde sig med rejsen. men hun kunde nu ikke taale den eller blive færdig dertil, saa det blev ikke til noget. jens nielsens kone havde lovet mig at ville følge med min kone rundt omkring i byen og vilde gjøre alt for hende. huset der hjemme skulde nok blive passet i de faa dage til om søndagen, sagde hun. nok er det, hun havde nu sat sig i hovedet, at min kone nok skulde komme alligevel, og hun gjorde rent i hele huset, for at alting kunde være pænt ved hendes ankomst. min værtinde gik nu stadig og ventede efter, at min kone dog skulde komme og bestemme sig til rejsen i sidste øjeblik. hver gang klokken ringede den formiddag, vi havde skrevet om, troede hun, at min kone kom. jeg var ogsaa gaaet ned til skibet den morgen for dog at være forsikret men da hun ikke var der, og jeg kom ene tilbage, troede hun alligevel, at jeg havde overset hende, og at hun nok kom alligevel, men var gaaet vild der ovre.
jeg havde først bestemt mig til at rejse fra kjøbenhavn mandag eftermiddag, og saa havde jeg bedt min kone om i alt fald at komme til aarhus, saa vi kunde træffes paa aarhus banegaard efter togets ankomst fra hadsten. men hun maatte komme med det første tog, da jeg ikke holdt af at gaa og drive saa forfærdelig længe i aarhus. jeg vilde jo komme klokken 4 om morgenen, og hun kunde ikke komme inden klokken 9. det var altsaa 5 timer, jeg skulde gaa og spadsere nede ved havnen. olaf skulde følge med hende derud, og hun skulde tage lidt mad med til mig, for jeg vilde ikke kjøbe noget paa skibet, da alting der var saa forfærdelig dyrt. men da jeg ikke blev færdig med mit arbejde i kjøbenhavn efter bestemmelsen, maatte jeg sende et telegram hjem, der lød paa, at jeg først kunde naa til aarhus onsdag morgen. jeg rejste saa og traf godt nok min kone i aarhus. det var d. 10de sept.