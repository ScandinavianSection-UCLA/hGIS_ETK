hen i avgust fik jeg brev fra nikolaj sand i viborg om frederikke. frøkenerne olsen var villige til at tage hende til dem og undervise hende en tid i al slags haandarbejde. jeg tog da derop med hende, og hun var der noget af sommeren.
i avgust gjorde jeg ogsaa en lille udflugt sammen med fotograf n. jepsen. aftalen var, at vi skulde ud paa en lille hedetur, og da han lod til at interessere sig stærkt for at tage nogle billeder paa samme tur, skulde han have sit fotografiapparat med. jeg tog nu til skive for at gjøre den endelige aftale, og da jepsen nok vilde med, gik vi samme eftermiddag paa vandring med skive som udgangspunkt. hen ad aften kom vi til rønbjærg og laa om natten i et boissted eller en mindre gaard ude paa marken. jepsen var kjendt der og vidste, at vi kunde faa nattely. folkene var ogsaa flinke nok, og vi laa i stuen, hvor der var to senge, den ene ved enden af den anden langs den nordre væg. tjenestepigen laa i den østre seng og vi to vandringsmænd laa i den anden med fødderne mod hendes fødder, saa der kun var en fjæl paa tværs mellem sengefødderne. her lagde jeg mærke til, at der var et udskud bag ved huset, saadan som der vist har været ved alle gamle huse paa den egn og for resten ogsaa anden steds. i det hele var husets indretning meget gammeldags, og alt tydede paa megen tarvelighed. men saadant var jeg jo vant til. jepsen tog et billede af huset, og jeg har det endnu. saa næste morgen, det var d. 19de avgust, gik vi over estvadgaards hede og ned forbi flynder sø og mørk sø, hvor der ogsaa blev taget et billede, da jeg syntes, det var en ganske mærkværdig egn. jeg blev helt romantisk stemt over at se alt dette. vi gik nu ned til skalle sø og var inde hos plantøren, som var meget venlig imod os og fulgte med os ned til søen og stagede os over til den anden side. det var ogsaa en ret mærkelig sø at komme ud i. der var en masse siv og flæg næsten alle vegne, og vi saa ikke særlig meget til vandet, men søen saa ogsaa ud til at være nærved at gro helt til. vi gik nu videre over til sal kirke, hvor vi ogsaa tog et billede. derfra
gik vi til sevel, hvor kirken ligeledes blev fotograferet, og nu gik vi forbi stubbergaard, der laa tæt ved søen med vejen imellem begge. vi kom nu ned til gamle-stubbergaard, der laa ikke langt derfra — og saa alt det hele efter. vi var nede i kjælderne, og jeg saa med dyb beklagelse, hvordan ajlen fra køerne, som havde deres baase oven over, sivede der ned og ligefrem truede med at ødelægge de gamle mærkelige hvælvinger. der var bygget et hus eller et slags skur af ejerne over disse kjældere, men dette hus var tarveligt, og da der stod køer derinde, var det indtryk, vi fik af det hele, saadan, at der aldeles ikke her blev gjort noget for at bevare, hvad der endnu fandtes af det gamle kloster. jeg blev dybt greben af al den vandalisme, og da jeg senere traf lærer m. f. kristensen i vridsted, som var god til at tegne, bad jeg ham om at tage derover, naar han kunde, og udføre nogle tegninger af det hele, hvad han og gjorde. tegningerne sendte han mig saa, og de var virkelig gode. da jeg saa atter ved en anden lejlighed kom til at fortælle c. neergaard ved national-museet, at jeg havde saadanne tegninger, bad han om at faa dem, da han arbejdede paa noget, der vedrørte klostervæsenet, og da han betonede, at man saa godt som intet vidste om stubber kloster, lod jeg ham faa disse tegninger, og han maa vel have dem endnu. men det var jo ret haardt for mig at skille mig ved dem. i alt fald ser jeg, at den ene tegning er bleven afbenyttet til den 3dje udgave af traps danmark, hvor et aftryk af den findes s. 547 i 5te bind. neergaard maa da have overladt udgiverne den. efter at vi saa havde taget et billede af huset, som nu stod der, og faaet et virkeligt indtryk af ødelæggelsens vederstyggelighed, samt faaet en beskrivelse af, hvordan det store arkiv, der havde været paa gaarden, var blevet ødelagt, blev vi sejlede over den ende af søen og stod nu ovre paa heden og kunde se over imod gl.- og ny-stubbergaard og med sevel kirke i baggrunden. det var et henrivende syn, og jeg fik da jepsen til ogsaa at tage et billede herfra. jeg stod og tænkte paa alle de papirer og dokumenter af uhyre betydning, der var blevne lagt øde. der fortaltes os, at ejeren skulde have stuehuset omtækket. det vendte siden ud mod vejen og søen, og saa blev alle de gamle dokumenter, der laa oppe paa loftet, smidt ud, fordi de var i vejen for tækkemændene, og de laa da og flød paa vejen i flere uger og blæste ud i søen, uden at
￼￼
nogen tænkte paa at redde noget deraf. her paa heden, hvor vi nu stod, var en gammel ejer af gaarden knud gyldenstjerne efter sagnet bleven nedmanet. der var som en lille mose eller et kjærlige i nærheden, og der skulde han være bleven sat ned. jepsen maatte ogsaa her til at tage et billede, da det sagn, som jeg flere gange havde hørt fortælle, i høj grad interesserede mig. nu gik vi videre og kom til gaarden trævl, hvor vi overnattede. d. 20de avgust gik vi saa til haderup, og jeg fik min gamle ven mikkelsen til at følge med os ned til feldborg, hvor vi var ude at se den forladte plantage, og der fik vi ogsaa taget et billede. jeg stillede mig op ude i lyngen, og mikkelsen gjorde ogsaa, og saa blev vi taget af begge to. det var et sørgeligt syn at se denne plantage. nogle forkrøblede og halvvisne graner stod hist og her og raabte til hverandre, og vi havde da her øjensynligt bevis for, hvor uforstandigt man den gang havde baaret sig ad med at plante. det havde, synes mig, været overmaade let at forstaa, at træerne ikke kunde gro oven paa alen, naar den skulde blive liggende ubrudt. des mere fornøjeligt var det saa at se, hvordan der nu blev plantet. de gamle feldborg gaarde lod til at have gode marker, og der var gode udsigter for fremtiden, hvilke forhaabninger da heller ikke er blevne skuffede. hver gang jeg siden har været i feldborg, har jeg sporet en stedse mere rivende fremgang. fra haderup, hvor vi saa overnattede hos mikkelsen, tog vi op til fly, og her skiltes jeg saa fra n. jepsen, som rejste hjem, mens jeg tog over til stoholm station og saa tog med toget hjem. jeg kom da tilbage mandag aften d. 22de avgust jepsen tog 9 billeder paa den rejse, og dem lovede han mig aftryk af, og jeg fik dem ogsaa. fra lærer m. f. kristensen i vridsted fik jeg kort tid efter de lovede tegninger.