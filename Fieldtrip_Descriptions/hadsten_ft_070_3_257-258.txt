jeg gjorde i juni en lille tur ud til randers-egnen, først for at besøge lærer overgaard, som nu var bleven lærer i stevnstrup, nærmest paa min anbefaling, og dernæst for at besøge pastor jørgensen i tvede. overgaard havde søgt flere embeder forgjæves, for alle vegne var hans rygte gaaet forud for ham. den berygtede lejrkorrespondent vilde man ikke have noget med at gjøre. men da jeg saa traf provst vilstrup, og han fortalte mig, at overgaard søgte stevnstrup, og spurgte mig om, hvad jeg syntes om at beskikke ham til det embede, svarede jeg, at det kunde sikkert godt gaa; han var slet ikke saa slem, som man forestillede sig, og her i hans eget provsti var det nu nødvendigt for ham at faa embede, da han ikke lod til at kunne faa det anden steds. jeg havde jo skrevet et stykke i "højskolebladet"
til fordel for ham. han fik da ogsaa embedet, og nu vilde jeg hen og se, hvordan han havde det i sin nye stilling. jeg blev vel modtaget, og saa kom jeg hen til mads filtenborg, som jeg nok før havde set, da han rejste omkring med provsten til kirkesyn. han var nemlig udnævnt som en af de mænd, provsten skulde have med sig paa disse udflugter. jeg fik ham til at fortælle æventyr for mig, og det var han god til. jeg var hos ham d. 13de juni, og han var saa rig paa historier, at jeg maatte blive natten over. saa fortalte han mig ogsaa, at han havde cyprianus, men for øjeblikket havde han laant den ud til en mand i randers. da jeg saa kom til randers, gik jeg ind hos manden, jeg tror nok, han var glarmester, og fik den af ham og tog den med hjem. kort efter tog jeg en afskrift al den, og saa sendte jeg mads haandskriftet tilbage. siden véd jeg ikke, hvor det er blevet af. fra randers tog jeg saa ud til tvede for at tale med pastor jørgensen.
jeg udviklede for ham, at jeg tænkte paa at lade alle chr. sørensens opskrifter fra anholt samle sammen til en bog, som jeg saa vilde udgive. min plan blev da ogsaa til virkelighed, efter at jeg havde opfordret chr sørensen til at samle alt det stof sammen, han kunde opdrive. jeg rejste saa tilbage til randers, men var først inde hos karen marie rasmussen i linde, og saa atter i stevnstrup hos mads filtenborg, der nu igjen var kommen i tanker om en hel del æventyr.