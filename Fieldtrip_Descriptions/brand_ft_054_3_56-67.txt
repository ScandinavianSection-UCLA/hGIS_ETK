samme dag, da døssing begyndte skolen, rejste jeg af. jeg tog til randers, og derfra gik jeg ud til mellerup. men det var en sej tur. her var jeg saa til d. 18de, altsaa i 4 dage og gjorde imidlertid nogle udflugter til omegnen. saaledes var jeg ogsaa i støvring, var baade hos degnen og hos præsten, og fik da lidt ud af det. lærer gram fortalte lidt og pastor slamberg ligeledes. ogsaa frøken lund, der var en søster til pastor lund i vium, gav lidt til bedste og vilde gjærne hjælpe mig til rette. i mellerup by var jeg inde flere steder, og paa skolen fik jeg nogle af karlene til at fortælle, men det gik alligevel smaat. andreas thøgersen grønborg, der senere er bleven bekjendt som forfatter, var den vinter paa skolen og fortalte ogsaa lidt. dernæst peder holdskov fra oldrup og flere andre, hvis navne jeg ikke husker. udbyttet var da saa nogenlunde om end ikke rigt, men det burde jeg heller ikke have ventet mig. jeg havde det ellers ret godt hos jens bek, men fik kun grumme lidt søvn, da der var megen uro saadant et sted, og jens bek var nu af dem, der helst vilde se karlene om sig i hans egen stue, og der var da i den altid ud- og indrykning, jeg kunde ikke en gang faa ro til at skrive et lille brev hjem. først d. 17de tidlig i morgenstunden fik jeg et par ord skrevet. dagen efter skulde jeg til randers at holde et foredrag der. det havde jens bek vist faaet ordnet. jeg blev kjørt fra mellerup til randers, og saa tog jeg ind til r. c. andersen, der var overordentlig forekommende imod mig, og hos hvem jeg fik noget at spise. jeg kom der hen paa eftermiddagen og talte i haandværkerforeningens sal om vore jyske dialekter. en af tilhørerne bad mig efter endt foredrag med sig hjem, og paa vejen talte han og et par andre, som fulgte med, om deres egns dialekt, saa jeg kunde da høre, de ikke stammede fra randers by. næste morgen, altsaa fredag d. 19de kom jeg til aarhus. udenfor banegaarden der traf jeg rosendal fra vinding, som jeg ogsaa havde bestemt mig til at aflægge et besøg, men han var noget kold imod mig, og vi talte ikke meget sammen. jeg havde jo haft kursus sammen med ham i kjøbenhavn hos kandidat secher, saa jeg kjendte ham godt. nu havde jeg bestemt mig til først at opsøge farver eriksen i frederiksgade, som jeg tidligere havde været hos, og som den gang viste mig megen venlighed. men jeg kunde ikke opdage, hvor han boede, og en politibetjent, som jeg spurgte til raads, sagde, at han vist nu boede nede paa studsgade. saa fandt jeg paa, da den besked ikke var helt paalidelig, at gaa ind til backhausen paa ryesgade og der se at faa besked. nu fik jeg at vide, at han boede paa klostergade og der havde overtaget bestyrelsen af højskolehjemmet. jeg gik altsaa derud, men eriksen var ikke hjemme, hans datter derimod tog meget venlig imod mig. i det samme kom jeg til at ytre, at jeg agtede mig til testrup højskole. saa sagde hun: "nørregaards vogn er her, og kusken vil snart af sted, for han skal hente nørregaard paa banegaarden og saa kjøre ham hjem, og de kan da sikkert kjøre med." i det samme kom kusken og vilde til at spænde for, og jeg fik da næppe tid til at faa en bid brød at styrke mig paa. jeg havde faaet meget lidt søvn den nat, idet jeg i randers laa paa hotel dagmar og ikke kom i seng inden kl. 12 1/2 og skulde op igjen kl. 6 for at komme med det tidlige morgentog. det var jo sent hen paa efteraaret, og jeg havde ingen ro paa mig, saa jeg sikkert ikke den nat havde sover 1 time i det hele. for foredraget i randers havde jeg faaet 15 kroner, og dem sendte jeg strags hjem til min kone tillige med 10 kr. for solgte bøger. da jeg havde faaet postanvisningen skrevet og pengene afsendt, var kusken færdig til at kjøre, og saa kom vi til banegaarden og fik nørregaard med, og nu kjørte jeg i lukket vogn ved siden af ham til testrup. det var jo en hel begivenhed for mig at sidde saa blødt og godt. jeg var ikke vant til at komme saa nemt over vejen. i testrup var jeg saa til d. 23de nov. jeg
￼￼
søgte begribeligvis hen til bågø, hvor styrelsesmødet skulde være, og han var meget flink, saa jeg havde det meget godt. vi fik ikke saa lidt udrettet ved mødet, og de var allesammen rare og gode imod mig. feilberg var der ogsaa, og han spurgte til frode. jeg fik kun lidt søvn om natten, dermed kneb det svært hele tiden, men mad fik jeg nok af. pengene derimod brugte jeg, lige saa saare jeg fik dem ind. af optegnelser blev der dog ikke saa lidt. jeg var henne hos møller jørgen pedersen i baatrup, og han var en morsom og vittig mand, der tilsagde mig en del mundheld. saa var jeg ogsaa hos den gamle maren nielsdatter i maarslet, der fortalte mig nogle æventyr. ogsaa paa højskolen fik jeg en del optegnelser gjort, saa jeg fik der ikke saa ringe et udbytte, særlig da hos maren nielsdatter, og det viste mig, at der ogsaa i østeregnen der syd for aarhus endnu var æventyr paa folkemunde. saa d. 23de november rejste jeg fra testrup og til askov. i maarslet var jeg inde paa stationen at hilse paa stationsforvalterens kone, der var en datter af pastor bøggild i øster-velling og hed agathe. jeg kjendte hende jo ret vel. hun fortalte mig, at hendes søster hilda, som jeg i sin tid havde skrevet et vers til, og som man havde fablet om, at jeg skulde forloves med, nu var bleven gift og havde faaet sønnen fra skikkildgaard ved struer. mange aar efter, da jeg var paa egnen, gik jeg ind for at hilse paa hende. da var hun bleyen enke og havde vogsne børn. men ak, hvor forandret! jeg kom da i god behold til askov og søgte jo ind til nutzhorns, hvor jeg havde det fortræffeligt. schrøder var i rigsdagen, saa ham fik jeg ikke talt med. men fru schrøder talte jeg med, og hun var ogsaa meget venlig imod mig. fredag d. 26de var jeg ovre at besøge begtrup, som jo den gang var lærer ved skolen. det var helt underligt for mig at gaa omkring imellem et par hundrede karle og piger fra alle verdens kanter. torsdag aften — jeg kunde nemlig ikke faa karlene til at fortælle for mig uden om aftenen, da de ellers ikke havde tid — da fortalte en karl fra mors noget for mig og en anden karl fra angel i det allersydligste af sønderjylland. der var saa vældig en forskjel paa deres maal, at jeg havde ondt ved at vænne mig til det ene oven paa det andet. jeg traf da ogsaa overgaard, som nu var kommen fra floos og til skibelund efterskole. han sagde, at han var særdeles godt fornøjet der, og det vilde jeg nok tro, da det lige var noget for ham. hans kjæreste havde jeg for resten truffet i randers. jeg lovede at besøge ham nede i hans hjem, og jeg gjorde det ogsaa om løverdagen. iblandt dem, jeg ellers talte med, var termansens datter og valeurs datter fra nørre-vosborg. de holdt til ovre hos begtrup, for han havde alle pigerne i pleje. jeg var bleven noget forkjølet, men det fik ikke hjælpe, jeg maatte videre frem. dog fik jeg endnu tid til fra skibelund at tage en lille tur over til kjøbenhoved, hvor jeg besøgte skrumsager. det var med underlige følelser, jeg gik over kongeaaen, og det var ogsaa med underlige følelser, jeg i skrave kirke saa en mindetavle sidde i muren over faldne danske krigere. det var sært nok, at tyskerne havde ladet den sidde der, for der var malet to dannebrogsflag paa den, og dannebrogsflag kan tyskerne jo som bekjendt ikke udstaa at se. skrumsagers kone havde en gang været ovre hos vor dronning tillige med nogle andre koner og faaet avdients hos hende, og det var morsomt nok at høre hende fortælle om det besøg. det var meget ejendommeligt for mig at blive hos skrumsager om natten. den nat sov jeg jo paa tysk grund, og det var den første nat i mit liv jeg havde tilbragt udenlands. gaarden, jeg laa i, var meget stor, og der var imellem 30 og 40 mennesker daglig til bords. mage til kobesætning som hos skrumsager havde jeg aldrig før set. hos ham holdt appel fra askov gudstjeneste hver anden søndag, og det gjorde et sært indtryk paa mig at træde ind i den store bedesal med prædikestol, som skrumsager havde ladet indrette der paa gaarden. her traf jeg en gammel ungkarl, der hed jes smidt, og han sang en hel del for mig, hvilket han var god til. han hørte forøvrigt ikke familien til, men fik dog sit ophold der. efter hvad jeg kunde forstaa, havde han egentlig ikke noget hjem, og da folkene var gode imod ham, saa var han bleven der. han gik saadan og hjalp til med et og andet. jeg skrev jo op, hvad han sang, og fik melodierne med. da jeg saa kom tilbage til askov, fik jeg brev hjemme fra, og nu kunde jeg tænke paa at rejse videre. min kone fortalte mig om tilstanden der hjemme, og hvordan døssing kom over det. han vilde have orden i skolen, og at børnene skulde lære deres lektier. tampen blev jævnlig brugt, og den havde børnene respekt for, for døssing lagde ikke fingrene imellem. en dag skulde
￼￼
en dreng under behandling af den, men saa skreg han: "åå, hva skal a gjør, a hår et fat mi inderbowser o!" en dag sagde døssing til andreas: "hvordan kan det være, at du ikke kan noget af din lektie?" ja, han skulde karte for hans moder. "er det nu sandt?" ja, det var. "jaja, nu skriver jeg en seddel, du skal have med hjem, og den vil jeg have besked paa næste dag. har du da løjet, saa kan du tro, du skal faa tampen at smage." saa raabte drengen strags: "a war i bøj." den næste, han kom til, havde siddet og spillet kort, og saadanne undskyldninger tog døssing jo ikke for gode varer, i det hele havde han ikke særlig meget imødekommen at rose sig af hos befolkningen, der gjærne vilde sætte ondt ogsaa for mig, og den, der tog sig det nær, var min kone, der ikke godt kunde taale modgang. hun havde det da ikke for godt, og svækket som hun var, døjede hun meget med at faa tingene passet der hjemme. børnene skulde passe skolen, og kreaturerne skulde passes, og maden laves. der var rigtig nok noget at tage hænderne til. naar jeg saa jævnlig skrev hjem om tøj, jeg skulde bruge paa rejsen, kan man nok forstaa, at det hele var hende over haanden, naar saa tillige humøret ikke var godt. frederikke hjalp godt til, saa lille som hun var, og dog tænkte vi paa, at hun skulde snart ud og have sig en plads. jeg havde saaledes talt med fru bågø, om hun ikke vilde have hende i huset en tid. med døssing gik det helt godt i skolen, kunde jeg forstaa paa min kones breve, men folk murkede. en dag gik to mænd op til præsten med en dreng, for at han skulde syne ham, og en dag kom lavst kjær og vilde forestille ham, hvor skrækkelig det var saadan at slaa, men døssing viste ham døren, og saa begyndte lavst at give godt for, det var hans egen dreng, som præsten havde truet med at vise fra, saa han ikke kunde blive konfirmeret, som manden klagede over. men døssing var som sagt ikke tabt bag af en vogn, og da han i det hele var min kone en god støtte der i huset og meget hjælpsom med at besørge pakkerne sendt til mig, var jeg meget vel tilfreds med ham.
jeg rejste altsaa fra askov og standsede ved holsted for at besøge n. j. termansen, der nu var bleven branddirektør og boede der paa vejen fra stationen til holsted by. nu var han ikke længere landstingsmand og havde da tid til at blive noget mere hjemme. det var skjønt at sidde og tale med ham om bibelhistoriske æmner, bibelhistorien var han saa grundig inde i som kun faa. da jeg kom der, var han ene hjemme, men jeg var jo glad ved at træffe ham. derfra drog jeg saa til bramming og saa ned til pastor feilberg i dårum. termansen fortalte mig en hel del interessante sagn og hjalp mig med selv at skrive dem op. det mest morsomme for mig var, at han selv havde ubetinget tro til, at det passede, hvad han fortalte, endog paa det overnaturliges omraade. han var, kan jeg sige, lige saa overtroisk som jeg, og deri var vi to altsaa meget beslægtede. hvad han ikke den dag kom i tanker om, skrev han op til mig og sendte mig bag efter. da jeg kom til dårum — jeg gik naturligvis fra bramming dertil— kom jeg strags i gang med at skrive op. først fortalte feilbergs datter mig noget, og siden kom karlen morten, der tjente i præstegaarden, og fortalte en del mere. vi sad ved hinanden ovre i konfirmantstuen i det østre sidehus og skrev. feilberg var saa venlig imod mig, som han kunde være, men fruen og kvinderne i huset i det hele — der var nemlig et par fremmede damer i besøg, jeg tror, de var fra kjøbenhavn, altsaa selskabsdamer — de var, som jeg forhen havde opfattet fruen, og de lagde heller ikke videre skjul paa, at de ikke brød sig om mig. vi saaes i det hele kun ved maaltiderne, ellers sad jeg inde hos feilberg i hans stue, naar jeg da ikke var ude. fruen viste ikke spor af interesse for mandens gerning og lod ham leve sit liv for sig selv, ligesom hun og levede sit for sig selv. imod mig var hun forøvrigt ret venlig. feilberg spurgte til frode, men hun gjorde ikke, hvilket undrede mig meget, da de dog var faddere ved hans daab. en aften sad hun ved bordet og sagde ligefrem, at hun hadede bønderne, og saadan var det nok ogsaa, hun var jo kjøbenhavner lige ud til fingerspidserne, levede alene i og for kjøbenhavn og var højst ulykkelig ved at skulle tilbringe sit liv der ude i dårum. præsten lod en gang inde i sit værelse falde en ytring om, at hans kone vist ikke i hele sit liv havde læst 10 linjer af, hvad han havde skrevet. dette har jeg jo forhen berettet. jeg synes, det var strængt for en saa god mand som feilberg at være saadan gift.
￼￼
jeg skulde nu rejse videre, men da jeg nu var kommen saa langt mod syd, fik jeg lyst til at gjøre en tur ned til ribe. det var d. 2den december, jeg rejste fra dårum, og da der lige var falden et godt lag sne, og der var et dygtigt snesjap, var feilberg saa flink at kjøre mig til sejstrup holdeplads. da jeg kom til ribe, gik jeg strags ind paa borgerskolen og gjorde bekjendtskab med lærerne. jeg spiste til middag hos skoleinspektør horsbøl, og da povl christensen bad mig om at fortælle noget for børnene, gjorde jeg ogsaa det. lærerinde ingeborg christiansen tog sig nu af mig og viste mig domkirken, og vi var helt oppe i det store taarn, for jeg skulde jo se udsigten derfra. hun fortalte mig der oppe om det mærkelige ekko, som findes der inde i selve taarnet. jeg prøvede selv at staa til en side og sige noget og fik da ogsaa en svag gjenlyd at høre fra den modsatte væg, eller hvor det var. hos hende spiste horsbøl og jeg saa til aften, og derefter gik vi alle hen i læseforeningen, hvor jeg fortalte noget for de tilstedeværende, og det hele gik rigtig fornøjeligt. det forekom mig, at ribe var en rar ligefrem og jævn by at være i, og folk vilde gjærne høre. da vor præst i brandstrup, thorbjørnsen, som vi nys havde faaet i steden for engelsted, var kommen fra ribe, spurgte jeg lidt ud om ham der, og jeg fik strags indtryk af, at han ikke havde været yndet der. alle lærerne uden undtagelse erklærede mig, at de ikke havde haft noget imod, at han rejste, og borgerne i byen gav ham alle det samme vidnesbyrd. jeg havde talt med ikke saa faa af dem, og de var allesammen nysgjerrige efter af høre, hvordan han nu fandt sig til rette. de sagde alle som én, at han var en stridig mand, som det ikke var nemt at komme ud af det med, og som præst syntes de aldeles ikke om ham. den nat sov jeg paa den gjæstgivergaard, hvor daniel smith var vært, men nattesøvnen var det jo som sædvanlig forskrækkeligt med, da jeg skulde bruge mit hoved alt for meget. ellers var det godt nok at være der, og om morgenen, da jeg fik min morgenkaffe, satte værten sig hos mig og sang en gammel skjæmtevise for mig. han var en sønderjyde, og den var altsaa der nede fra.
jeg rejste nu tilbage igjen til askov, hvor jeg ventede at hore noget hjemme fra, men jeg gik tre gange forgjæves til vejen station. fra askov gik jeg nu strags over til vejen præstegaard til pastor svejstrup. han havde skrevet til mig, at en ældre mand, som han havde til at arbejde i sin have, havde ved det sidste høstgilde i præstegaarden paa opfordring fortalt æventyr for de forsamlede, men da han ikke selv havde nogen forstand paa de dele, saa vilde han opfordre mig til at komme der og høre paa mandens fortællinger. det var altsaa den opfordring, jeg nu fulgte. da jeg kom til præstegaarden noget før middag, fandt jeg ganske rigtig manden der. han hed niels hansen li og boede ellers ude i kanten af vejen mose i et lille hus og var saa visse dage inde i præstegaarden for at gaa og pusle der ved haven. jeg gik saa ud til manden i haven og gav mig i snak med ham, og jeg var strags paa det rene med, at han var en af de gode gamle æventyrfortællere. altsaa gik jeg ind til præsten og spurgte ham, om jeg i eftermiddag kunde faa manden til at fortælle for mig. pastor svejstrup gjorde nogle ophævelser og var just ikke saa flink, som jeg havde tiltroet ham, især da han selv havde opfordret mig til at komme. men han havde aabenbart selv ikke nogen interesse for eller forstand paa den slags sager. han betonede, at manden jo var der for at tjene en dagløn, og han kunde da ikke være tjent med at give ham dagløn, naar han ikke arbejdede for ham. jeg tilbød saa strags at ville udrede den dagløn, han skulde have her, bare vi kunde faa lov til at sidde der, imens han fortalte, og jeg skrev op. det gik præsten saa ind paa. vi kom nu til at sidde i folkestuen, og der var just ikke videre ro, for af og til kom saa en og saa en anden og vilde af nysgjerrighed se efter, hvad der gik for sig. det faldt vist ikke præsten ind at give os en anden stue at sidde i, skjøndt der jo var stuer nok. da folkene kom ind og skulde have kaffe og senere at faa meldmad, maatte vi helt indstille arbejdet. kun en enkelt gang kom præsten ind til os et øjeblik. da det blev aften, og de blev det jo tidlig i de korte novemberdage, betalte jeg niels hans dagløn, og saa gjorde jeg aftale med ham om at komme til ham i hans hjem, og saa skulde han der fortælle for mig. præsten gav nu baade niels og mig noget at spise,
￼￼
og det tog han mærkværdigt nok ingen betaling for. næste morgen mødte jeg altsaa ude ved mosen, for den dag skulde han ikke arbejde for præsten, og saa gik det udmærket. niels li var en fortrinlig æventyrfortæller, og jeg var helt glad ved ham. næste dag skulde han atter til præsten, og da jeg ikke ønskede at komme til at sidde mere i folkestuen som gjenstand for de mange nysgjerrige blikke og idelig blive forstyrret i arbejdet, sagde jeg farvel for denne gang, men lovede niels at komme igjen ved lejlighed, hvad jeg da ogsaa holdt. maaske jeg dog her husker fejl. niels var nok i præstegaarden én dag til og fortalte for mig der igjen, men saa var det, jeg blev kjed af det og gik ud til hans hjem. jeg havde ham altsaa under behandling i halvtredje dag, og i de to første dage gav pastor svejstrup os kosten uden vederlag. herfra tog jeg saa til kolding og aflagde konrad jørgensen et besøg. det var altsaa d. 5te december. men jeg følte mig aldeles ikke tiltalt af koldinglivet, det var ikke nær saadan som i ribe, og da jeg gjærne vilde ud at se til min faders grav paa eltang kirkegaard, tog jeg om morgenen d. 6te decbr. ud til nørre-bjært. næste morgen talte jeg med pastor lund fra vium, der laa i kolding højskolehjem om natten. aftenen før var jeg oppe at hilse paa redaktør enevold sørensen, der var udgiver af "kolding folkeblad"
og "viborg stifts folkeblad"
som aflægger. han var nu venlig nok imod mig, men da baade han og fruen lige stod i begreb med at gaa i teatret, fik jeg jo ikke talt stort med dem. jeg blev aldeles forbavset over at se, hvor flot fruen var. man fik rigtig nok indtrykket af, at det var en fin dame, man havde for sig. da manden jo altid havde givet sig udseende af at være en meget folkelig mand, syntes det mig sært at se folkeligheden give sig udslag paa den maade. jeg kunde paa det hele mærke, at kolding by havde lidt fine fornemmelser, og at den følte sig noget stor. at den ikke havde nogen egentlig interesse for de￼og jeg havde to mil at gaa. jeg satte mig af og til i vejgrøften og holdt paraplyen over mig med det haab, at regnen dog skulde hætte lidt, og naar jeg kom forbi lidt plantning ved vejen, søgte jeg læ der en kort tid. men det holdt ikke op, og i en helt elendig tilstand holdt jeg mit indtog i egtved præstegaard. jeg var frygtelig kjed af saadan at fremstille mig for præstefolkene, men de var venlige og hjælpsomme, og fru brummer kom strags med et par af hendes mands bugsér, som jeg kom i. dem gik jeg saa i al den tid, jeg var der, nemlig i to dage, og saa fik jeg jo mine egne tørrede. de havde nu heller ikke været tørre i flere dage. jeg kom altsaa helt godt over den tur. her gjorde jeg atter nogle optegnelser, og saa drog jeg videre frem ad vejle til. jeg forbavsedes i høj grad over den mærkelige natur derude. vest for egtved kirke var der megen hede, og hele landskabet var udpræget vestjysk, men egtved by laa saa smukt og ligefrem idyllisk, og saa var egnen der østen for udpræget østjysk af natur og meget frugtbar. det var unægtelig en stor modsætning. det halve af egtved sogn var udmærket frugtbar jord og tæt bebygget, og det andet halve var ussel sandjord med faa spredte bygninger, saa det var i sandhed en mærkelig egn med den bratte overgang. pastor brummer vilde gjærne, at jeg skulde have noget udbytte af min rejse, og han lod sin karl kjøre mig ud til lærer jensen i taagelund med bøn om, at han vilde tage sig af mig og give mig anvisning paa nogle kilder der ude. men det mislykkedes lunten ganske. jensen kunde intet anvise, og den smule, han selv kunde, var for intet at regne. jeg fik da for denne gang ikke stort ud af min tur. jeg forbavsedes over den vældig store præstegaards-vaaning med den uhyre masse værelser, hvoraf næsten ingen brugtes, skjøndt de var møblerede. vi sad mest nede i et lille værelse tæt kjøkkenet, vel sagtens en folkestue, men spiste dog i større stue. da jeg rejste, lovede jeg at komme igjen, pastor brummer, der ellers var en meget elskværdig mand, kunde dog ikke love mig noget udbytte. hans kone levede mest paa sine ungdoms-erindringer i den henseende og havde slet ingen optegnelser gjort i egtved eller havde undersøgt forholdene der, hvilket undrede mig noget.
fra vejle gik jeg ud til vinding højskole og var hos rosendal en dags tid. her fik jeg brev hjemmefra, og i mange aar har været mig en trofast ven og allerede den gang var det han interesserede sig svært for gamle mønter og da jeg ogsaa havde samlet nogle, lovede jeg at sende ham 52 af de sjældneste af mine, som han da kunde se naa der var nu en tre stykker af dem, han gjærne vilde have og saa lod jeg ham beholde dem. som en slags gjengæld lovede han at ville levere en tegning af min afdøde kone, som han ellers plejede at tage 25 kroner for. den handel blev gjort, og paa lignende vis har jeg senere faaet 3 andre billeder af ham. for dem har han faaet de af mig udgivne bøger, saa han vist nu har dem allesammen. jeg kan ikke sige andet, end det for mig var en fordelagtig handel, og for ham var den jo heller ikke saa fejl, da han ingen penge kom af med. vi handlede jo, som om der ingen penge var i landet.